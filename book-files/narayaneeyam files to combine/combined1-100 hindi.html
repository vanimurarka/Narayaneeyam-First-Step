<p align='center'>
<font size='+2' face='Verdana' color='#3462b9'><b>दशक १</b></font></p>
<p style='font-weight : 500;'><font size='+1'>
सान्द्रानन्दावबोधात्मकमनुपमितं कालदेशावधिभ्यां<br/>
निर्मुक्तं नित्यमुक्तं निगमशतसहस्रेण निर्भास्यमानम् ।<br/>
अस्पष्टं दृष्टमात्रे पुनरुरुपुरुषार्थात्मकं ब्रह्म तत्वं<br/>
तत्तावद्भाति साक्षाद् गुरुपवनपुरे हन्त भाग्यं जनानाम् ॥ १ ॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>सान्द्र-आनन्द-अवबोधात्मकं</font></td>
<td valign='top'>घनीभूत आनन्द ज्ञान स्वरूप</td>
</tr>
<tr>
<td valign='top' style='font-weight : 500;'><font size='+1'>अनुपमितं</font></td>
<td valign='top'>उपमारहित</td>
</tr>
<tr>
<td valign='top' style='font-weight : 500;'><font size='+1'>काल-देश-अवधिभ्यां निर्मुक्तं</font></td>
<td valign='top'>काल (एवं) स्थान की अवधि से पूर्ण रूप से मुक्त</td>
</tr>
<tr>
<td valign='top' style='font-weight : 500;'><font size='+1'>नित्यमुक्तं</font></td>
<td valign='top'> (एवं) सदा सर्वदा मुक्त (माया से)</td>
</tr>
<tr>
<td valign='top' style='font-weight : 500;'><font size='+1'>निगम-शतसहस्रेण</font></td>
<td valign='top'>वेदों के सैंकडों एवं सहस्रों (वाक्यों) द्वारा </td>
</tr>
<tr>
<td valign='top' style='font-weight : 500;'><font size='+1'>निर्भास्यमानं</font></td>
<td valign='top'>खुलासा किये जाने पर भी</td>
</tr>
<tr>
<td valign='top' style='font-weight : 500;'><font size='+1'>अस्पष्टं</font></td>
<td valign='top'>(जो) स्पष्ट नहीं हैं (किन्तु फिर)</td>
</tr>
<tr>
<td valign='top' style='font-weight : 500;'><font size='+1'>दृष्टमात्रे पुन:</font></td>
<td valign='top'>दर्शन करने मात्र से (उसी समय)</td>
</tr>
<tr>
<td valign='top' style='font-weight : 500;'><font size='+1'>उरु-पुरुषार्थात्मकं</font></td>
<td valign='top'>महान पुरुषार्थ (मोक्ष) रूप (हो जाता है)</td>
</tr>
<tr>
<td valign='top' style='font-weight : 500;'><font size='+1'>ब्रह्म तत्वं</font></td>
<td valign='top'>(ऐसा जो) ब्रह्म तत्त्व है</td>
</tr>
<tr>
<td valign='top' style='font-weight : 500;'><font size='+1'>तत् तावत्</font></td>
<td valign='top'>वही निश्चित रूप से</td>
</tr>
<tr>
<td valign='top' style='font-weight : 500;'><font size='+1'>भाति साक्षात् गुरुपवनपुरे</font></td>
<td valign='top'>प्रकाशित हो रहा है साक्षात रूप में, गुरुवायुर में</td>
</tr>
<tr>
<td valign='top' style='font-weight : 500;'><font size='+1'>हन्त भाग्यं जनानाम्</font></td>
<td valign='top'>अहो! यह सौभाग्य है जनसमुदाय का</td>
</tr>
</tbody></table>
<p style="line-height: 150%;">
वह महा सत्य, वह ब्रह्म तत्त्व, जो घनीभूत आनन्दमय है, जो ज्ञान स्वरूप है, जो काल और स्थान की सीमा से पूर्ण रूप से और सदा मुक्त है, जिसे सैंकडों सहस्रों वाक्य प्रकाशित करने की चेष्टा करते हैं, फिर भी जो अस्पष्ट है, किन्तु फिर दर्शन करने मात्र से जो महान पुरुषार्थ (मोक्ष) रूप हो जाता है, ऐसा जो ब्रह्म तत्त्व है, वही यहां गुरूवायुर में साक्षात कृश्ण प्रतिमा रूप से प्रकाशित हो रहा है। अहो! यह जन समुदाय के लिये कितने बडे सौभाग्य की बात है।
</p>
<p style='font-weight : 500;'><font size='+1'>
एवंदुर्लभ्यवस्तुन्यपि सुलभतया हस्तलब्धे यदन्यत्<br/>
तन्वा वाचा धिया वा भजति बत जन: क्षुद्रतैव स्फुटेयम् ।<br/>
एते तावद्वयं तु स्थिरतरमनसा विश्वपीड़ापहत्यै<br/>
निश्शेषात्मानमेनं गुरुपवनपुराधीशमेवाश्रयाम: ॥ २ ॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>एवं</font></td>
<td valign='top'>ऐसी</td>
</tr>
<tr>
<td valign='top' style='font-weight : 500;'><font size='+1'>दुर्लभ्य-वस्तुनि अपि</font></td>
<td valign='top'>दुर्लभ वस्तुएं भी</td>
</tr>
<tr>
<td valign='top' style='font-weight : 500;'><font size='+1'>सुलभतया</font></td>
<td valign='top'>सुलभता से</td>
</tr>
<tr>
<td valign='top' style='font-weight : 500;'><font size='+1'>हस्त-लब्धे</font></td>
<td valign='top'>हाथ में आ जाने पर </td>
</tr>
<tr>
<td valign='top' style='font-weight : 500;'><font size='+1'>यत्-अन्यत्</font></td>
<td valign='top'>भी, जो अन्य (सांसारिक) वस्तुओं का</td>
</tr>
<tr>
<td valign='top' style='font-weight : 500;'><font size='+1'>तन्वा वाचा धिया वा</font></td>
<td valign='top'>(अपने) शरीर, वाणी और बुद्धिसे </td>
</tr>
<tr>
<td valign='top' style='font-weight : 500;'><font size='+1'>भजति बत जन:</font></td>
<td valign='top'>सेवन करता है, हाय जो जन</td>
</tr>
<tr>
<td valign='top' style='font-weight : 500;'><font size='+1'>क्षुद्रता-एव स्फुट-इयं</font></td>
<td valign='top'>(उसकी) यह क्षुद्रता ही है, निश्चित रूप से</td>
</tr>
<tr>
<td valign='top' style='font-weight : 500;'><font size='+1'>एते तावत्-वयं तु</font></td>
<td valign='top'>फिर भी हम (भक्त) तो </td>
</tr>
<tr>
<td valign='top' style='font-weight : 500;'><font size='+1'>स्थिर-तर-मनसा</font></td>
<td valign='top'>निश्चल मन से </td>
</tr>
<tr>
<td valign='top' style='font-weight : 500;'><font size='+1'>विश्व-पीड़ा-अपहत्यै</font></td>
<td valign='top'>समस्त पीडाओं के समूल नाश के लिये</td>
</tr>
<tr>
<td valign='top' style='font-weight : 500;'><font size='+1'>निश्शेष-आत्मानम्-एनं</font></td>
<td valign='top'>सर्वस्व आत्म स्वरूप इन </td>
</tr>
<tr>
<td valign='top' style='font-weight : 500;'><font size='+1'>गुरुपवनपुराधीशम्-</font></td>
<td valign='top'>गुरूपवनपुर के स्वामी का</td>
</tr>
<tr>
<td valign='top' style='font-weight : 500;'><font size='+1'>एव-आश्रयाम:</font></td>
<td valign='top'>ही आश्रय लेते हैं</td>
</tr>
</tbody></table>
<p style="line-height: 150%;">
ऐसी दुर्लभ वस्तु भी जब इतनी सरलता से हाथ मे आ गई हो, फिर भी यदि व्यक्ति अपने शरीर वाणी अथवा बुद्धि से अन्य सांसारिक वस्तुओं का सेवन करता है तो, यह स्पष्ट रूप से निश्चय ही उसकी क्षुद्रता है। किन्तु हम यहां समस्त भक्त जन, निश्चल मन से, स्मस्त पीडाओं के नाश के लिये, इन गुरूपवनपुर के स्वामी, भगवान गुरुवायुर का ही आश्रय लेते हैं।
</p>
<p style='font-weight : 500;'><font size='+1'>
सत्त्वं यत्तत् पराभ्यामपरिकलनतो निर्मलं तेन तावत्<br/>
भूतैर्भूतेन्द्रियैस्ते वपुरिति बहुश: श्रूयते व्यासवाक्यम्।<br/>
तत् स्वच्छ्त्वाद्यदाच्छादितपरसुखचिद्गर्भनिर्भासरूपं<br/>
तस्मिन् धन्या रमन्ते श्रुतिमतिमधुरे सुग्रहे विग्रहे ते ॥ ३ ॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>सत्त्वं यत्- तत् </font></td>
<td valign='top'>वह शुद्ध सत्व गुण जो</td>
</tr>
<tr>
<td valign='top' style='font-weight : 500;'><font size='+1'>पराभ्याम्-</font></td>
<td valign='top'>अन्य दोनो (रजो गुण एवं तमो गुण) की अपेक्षा (शुद्ध है)</td>
</tr>
<tr>
<td valign='top' style='font-weight : 500;'><font size='+1'>अपरिकलनत:</font></td>
<td valign='top'>और उन दोनों के मिश्रण से रहित</td>
</tr>
<tr>
<td valign='top' style='font-weight : 500;'><font size='+1'>निर्मलं</font></td>
<td valign='top'>(अतएव) पूर्ण शुद्ध</td>
</tr>
<tr>
<td valign='top' style='font-weight : 500;'><font size='+1'>तेन तावत् भूतै: -</font></td>
<td valign='top'>इसी (परम शुद्ध सत्व) से, निर्मित हुआ</td>
</tr>
<tr>
<td valign='top' style='font-weight : 500;'><font size='+1'>भूतेन्द्रियै: - ते वपु: -</font></td>
<td valign='top'>पञ्च भूतों और इन्द्रियों सहित आपका विग्रह (लीला शरीर)</td>
</tr>
<tr>
<td valign='top' style='font-weight : 500;'><font size='+1'>इति बहुश: श्रूयते </font></td>
<td valign='top'>यह (तथ्य) बहुधा सुनने में आता है </td>
</tr>
<tr>
<td valign='top' style='font-weight : 500;'><font size='+1'>व्यासवाक्यं</font></td>
<td valign='top'>जो श्री व्यास जी के द्वारा कहा गया है</td>
</tr>
<tr>
<td valign='top' style='font-weight : 500;'><font size='+1'>तत् स्वच्छ्त्वात्-</font></td>
<td valign='top'>वह आपका स्वरूप शुद्धता के कारण,</td>
</tr>
<tr>
<td valign='top' style='font-weight : 500;'><font size='+1'>यत्-आच्छादित-परसुखचित्-गर्भ-निर्भासरूपं</font></td>
<td valign='top'>जिसमें निरावृत परमानन्द चिन्मय ब्रह्म समाविष्ट है, सदा भासित होता है</td>
</tr>
<tr>
<td valign='top' style='font-weight : 500;'><font size='+1'>तस्मिन् धन्या रमन्ते</font></td>
<td valign='top'>उस स्वरूप मे, सौभाग्यशाली जन (पुण्यवान जन) रमण करते हैं</td>
</tr>
<tr>
<td valign='top' style='font-weight : 500;'><font size='+1'>श्रुति-मति-मधुरे </font></td>
<td valign='top'>उस स्वरूप के बारे मे सुनने और मनन करने का सुख</td>
</tr>
<tr>
<td valign='top' style='font-weight : 500;'><font size='+1'>सुग्रहे विग्रहे ते</font></td>
<td valign='top'>(भक्त जन सुगमता से पाजाते हैं) आपके उस श्री विग्रह में</td>
</tr>
</tbody></table>
<p style="line-height: 150%;">
वह सत्व गुण, अन्य दो गुणों- रजो गुण एवं तमो गुण की अपेक्षा परम शुद्ध है एवं उन दोनों के मिश्रण से रहित है। उसी सत्व के उपादन द्वारा सात्विक भूतों एवं इन्द्रियों सहित आपका स्वेच्छामय लीला शरीर निर्मित हुआ है। यह तथ्य बारंबार व्यास जी ने पुराणो में कहा है और वही सुनने में आता है। आपके उस सदाभासित निर्मल विग्रह में परमानन्द चिन्मय ब्रह्म समाविष्ट है। सौभाग्यशाली पुण्यवान भक्त जन, मर भाव से श्रवण एवं मनन करने योग्य, सकल इन्द्रियाह्लादक आपके श्रीविग्रह में सुगमता से रमण करते हैं।
</p>
<p style='font-weight : 500;'><font size='+1'>
निष्कम्पे नित्यपूर्णे निरवधिपरमानन्दपीयूषरूपे<br/>
निर्लीनानेकमुक्तावलिसुभगतमे निर्मलब्रह्मसिन्धौ ।<br/>
कल्लोलोल्लासतुल्यं खलु विमलतरं सत्त्वमाहुस्तदात्मा<br/>
कस्मान्नो निष्कलस्त्वं सकल इति वचस्त्वत्कलास्वेव भूमन् ॥ ४ ॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>निष्कम्पे</font></td>
<td valign='top'>प्रशान्त (अपरिवर्तनशील) में</td>
</tr>
<tr>
<td valign='top' style='font-weight : 500;'><font size='+1'>नित्य-पूर्णे</font></td>
<td valign='top'>तथा सदा परिपूर्ण (में)</td>
</tr>
<tr>
<td valign='top' style='font-weight : 500;'><font size='+1'>निरवधि-परमानन्द-पीयूष-रूपे</font></td>
<td valign='top'>निस्सीम परमानन्द सुधा स्वरूप (में)</td>
</tr>
<tr>
<td valign='top' style='font-weight : 500;'><font size='+1'>निर्लीन-अनेक-मुक्तावलि-सुभगतमे</font></td>
<td valign='top'>समाहित अनेक (मुक्त आत्माओं) मोतियों की मालाओं (के कारण) अत्यन्त सौभाग्यशाली </td>
</tr>
<tr>
<td valign='top' style='font-weight : 500;'><font size='+1'>निर्मल-ब्रह्म-सिन्धौ</font></td>
<td valign='top'>निर्मल ब्रह्म आनन्द सिन्धु में</td>
</tr>
<tr>
<td valign='top' style='font-weight : 500;'><font size='+1'>कल्लोल-उल्लास-तुल्यं</font></td>
<td valign='top'>उठती हुई तरङ्गों के समान</td>
</tr>
<tr>
<td valign='top' style='font-weight : 500;'><font size='+1'>खलु विमलतरं सत्त्वम्-आहु: -</font></td>
<td valign='top'>निश्चय ही परम शुद्ध सात्विक कहा गया है वह (आपका) स्वरूप।</td>
</tr>
<tr>
<td valign='top' style='font-weight : 500;'><font size='+1'>तत्-आत्मा</font></td>
<td valign='top'>आपका वह </td>
</tr>
<tr>
<td valign='top' style='font-weight : 500;'><font size='+1'>कस्मात्-न निष्कल: - त्वं</font></td>
<td valign='top'>स्वरूप निश्कल (कला रहित अथवा पूर्णावतार)) क्यों न कहा जाय</td>
</tr>
<tr>
<td valign='top' style='font-weight : 500;'><font size='+1'>सकल इति वच: -</font></td>
<td valign='top'>क्योंकि सकल (कला युक्त) यह कथन</td>
</tr>
<tr>
<td valign='top' style='font-weight : 500;'><font size='+1'>त्वत्-कलासु-एव</font></td>
<td valign='top'>आपके अन्य अंशावतारों के लिये ही संगत होता है</td>
</tr>
<tr>
<td valign='top' style='font-weight : 500;'><font size='+1'>भूमन्</font></td>
<td valign='top'>हे भूमन !</td>
</tr>
</tbody></table>
<p style="line-height: 150%;">
हे भूमन ! आप परम शुद्ध ब्रह्म महान समुद्र के समान अपरिवर्तनशील, सदा परिपूर्ण एवं असीम परमानन्द स्वरूप हैं। अनेक मोतियों कि मालाएं जिस प्रकार समुद्र की शोभा बढाती हैं उसी प्रकार अनेक मुक्त आत्माएं ब्राह्मिक आनन्द सागर मे रमती हैं और उसकी शोभा बढाती हैं। जिस प्रकार समुद्र में उत्ताल तरङ्गे उठ्ती हैं, उसी प्रकार निर्मल सत्त्व का उद्रेक भी आपसे ही है। आप को निश्कल (कला रहित, पूर्णावतार) क्यों न कहा जाय, क्योंकि आपको सकल (कला युक्त) यह कहना तो आपकी कलाओं (अंशावतारों)  के लिये संगत होता है।
</p>
<p style='font-weight : 500;'><font size='+1'>
निर्व्यापारोऽपि निष्कारणमज भजसे यत्क्रियामीक्षणाख्यां<br/>
तेनैवोदेति लीना प्रकृतिरसतिकल्पाऽपि कल्पादिकाले।<br/>
तस्या: संशुद्धमंशं कमपि तमतिरोधायकं सत्त्वरूपं<br/>
स त्वं धृत्वा दधासि स्वमहिमविभवाकुण्ठ वैकुण्ठ रूपं॥५॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>निर्व्यापार: - अपि</font></td>
<td valign='top'>कर्मों से अबाधित</td>
</tr>
<tr>
<td valign='top' style='font-weight : 500;'><font size='+1'>निष्कारणम्-</font></td>
<td valign='top'>एवं निष्प्रयोजन होने पर भी </td>
</tr>
<tr>
<td valign='top' style='font-weight : 500;'><font size='+1'>अज भजसे</font></td>
<td valign='top'>हे अज ! (आप) स्वीकारते हैं जिस क्रिया को, </td>
</tr>
<tr>
<td valign='top' style='font-weight : 500;'><font size='+1'>यत्-क्रियाम्-ईक्षणा-आख्यां</font></td>
<td valign='top'>वह ईक्षणा (प्रक्रिया की इच्छा)  कहलाती है </td>
</tr>
<tr>
<td valign='top' style='font-weight : 500;'><font size='+1'>तेन-एव-उदेति लीना प्रकृति:-</font></td>
<td valign='top'>उसी के द्वारा प्रकट होती है लुप्त 'प्रकृति'</td>
</tr>
<tr>
<td valign='top' style='font-weight : 500;'><font size='+1'>असति-कल्पा-अपि कल्पादि-काले</font></td>
<td valign='top'>जो (आप में समाहित रहती है) अविद्यमान के समान कल्प के प्रारम्भ में</td>
</tr>
<tr>
<td valign='top' style='font-weight : 500;'><font size='+1'>तस्या: संशुद्धम्-अंशं </font></td>
<td valign='top'>उसी (प्रकृति, माया) के संशुद्ध अंश,</td>
</tr>
<tr>
<td valign='top' style='font-weight : 500;'><font size='+1'>कमपि तम्-अतिरोधायकं सत्वरूपं</font></td>
<td valign='top'>जो आपके सात्विक विग्रह को अवरुद्ध नहीं करता है</td>
</tr>
<tr>
<td valign='top' style='font-weight : 500;'><font size='+1'>स त्वं धृत्वा दधासि</font></td>
<td valign='top'>उसी को धारण करके आप</td>
</tr>
<tr>
<td valign='top' style='font-weight : 500;'><font size='+1'>स्व-महिम-विभव-अकुण्ठ वैकुण्ठ रूपं </font></td>
<td valign='top'>अपनी महिमा के वैभव से, किसी भी प्रकार से कुण्ठित न होने वाला वैकुण्ठ रूप धारण करते हैं</td>
</tr>
</tbody></table>
<p style="line-height: 150%;">
हे अज ! कर्मों से अबाधित और निष्प्रयोजन होते हुए भी आप ईक्षणा (प्रक्रिया की इच्छा) नाम वाली क्रिया को स्वीकारते हैं। उसी के कारण उस 'प्रकृति' का प्रादुर्भाव होता है, जो कल्प के प्रारम्भ में, आप में समाहित् प्रकृति अविद्यमान हो कर भी समाहित रहती है। उसी के परम संशुद्ध, तिरोधान रहित अंश को धारण करके आप अपने महिमापूर्ण वैभव से अकुण्ठित वैकुण्ठ रूप को धारण करते हैं।
</p>
<p style='font-weight : 500;'><font size='+1'>
तत्ते प्रत्यग्रधाराधरललितकलायावलीकेलिकारं<br/>
लावण्यस्यैकसारं सुकृतिजनदृशां पूर्णपुण्यावतारम्।<br/>
लक्ष्मीनिश्शङ्कलीलानिलयनममृतस्यन्दसन्दोहमन्त:<br/>
सिञ्चत् सञ्चिन्तकानां वपुरनुकलये मारुतागारनाथ ॥६॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>तत् ते </font></td>
<td valign='top'>वह आपका (स्वरूप)</td>
</tr>
<tr>
<td valign='top' style='font-weight : 500;'><font size='+1'>प्रत्यग्र-धारा-धर-</font></td>
<td valign='top'>परम सुन्दर नूतन सजल जलधर </td>
</tr>
<tr>
<td valign='top' style='font-weight : 500;'><font size='+1'>ललित-कलाय-अवली-केलिकारं</font></td>
<td valign='top'>एवं कोमल श्याम कलाय पुष्पों के समूह के समान</td>
</tr>
<tr>
<td valign='top' style='font-weight : 500;'><font size='+1'>लावणस्य-ऐकसारं</font></td>
<td valign='top'>(आप) सुन्दरता के एकमात्र सार स्वरूप (हैं)</td>
</tr>
<tr>
<td valign='top' style='font-weight : 500;'><font size='+1'>सुकृति-जन-दृशां</font></td>
<td valign='top'>सुकृति जनों के नेत्रों के लिये </td>
</tr>
<tr>
<td valign='top' style='font-weight : 500;'><font size='+1'>पूर्ण-पुण्य-अवतारं</font></td>
<td valign='top'>उनके पुण्यों के पूर्ण अवतार स्वरूप हैं</td>
</tr>
<tr>
<td valign='top' style='font-weight : 500;'><font size='+1'>लक्ष्मी-निश्शङ्क-लीला-निलयनम्-</font></td>
<td valign='top'>लक्ष्मी की नि:शंक लीला स्थली हैं</td>
</tr>
<tr>
<td valign='top' style='font-weight : 500;'><font size='+1'>अमृत-स्यन्द-सन्दोहम्-</font></td>
<td valign='top'>अमृत के निर्झर के समूह</td>
</tr>
<tr>
<td valign='top' style='font-weight : 500;'><font size='+1'>अन्त: सिञ्च्त्</font></td>
<td valign='top'>अन्त:स्थल को सिञ्चित (करने वाला)</td>
</tr>
<tr>
<td valign='top' style='font-weight : 500;'><font size='+1'>सञ्चिन्तकानां</font></td>
<td valign='top'>ध्यानावस्थित जनों के</td>
</tr>
<tr>
<td valign='top' style='font-weight : 500;'><font size='+1'>वपु: - अनुकलये</font></td>
<td valign='top'>आपके उस स्वरूप का (मै) निरन्तर ध्यान करता हूं</td>
</tr>
<tr>
<td valign='top' style='font-weight : 500;'><font size='+1'>मारुतागारनाथ</font></td>
<td valign='top'>हे गुरुवायुर के स्वामी !</td>
</tr>
</tbody></table>
<p style="line-height: 150%;">
आपका वह स्वरूप जो नवीन सजल जलधर के समान श्याम वर्ण का है, और जो कोमल कलायपुष्पों के समूह के समान सौन्दर्य का एक मात्र सार स्वरूप है, सुकृति जनो के पुण्यों का मानो पूर्ण अवतार है। आपका वह स्वरूप लक्ष्मी की नि:शंक लीला स्थली है, अमृत के निर्झर का उद्गम है एवं ध्यानावस्थित जनों के अन्त:स्थल को आनन्द रस से सिञ्चित करने वाला है। हे गुरुवायुर के स्वामी! ऐसे आपके श्रीविग्रह का मैं सतत ध्यान करता हूं।
</p>
<p style='font-weight : 500;'><font size='+1'>
कष्टा ते सृष्टिचेष्टा बहुतरभवखेदावहा जीवभाजा-<br/>
मित्येवं पूर्वमालोचितमजित मया नैवमद्याभिजाने।<br/>
नोचेज्जीवा: कथं वा मधुरतरमिदं त्वद्वपुश्चिद्रसार्द्रं<br/>
नेत्रै: श्रोत्रैश्च पीत्वा परमरससुधाम्भोधिपूरे रमेरन्॥७॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>कष्टा</font></td>
<td valign='top'>कष्टदायिनी है</td>
</tr>
<tr>
<td valign='top' style='font-weight : 500;'><font size='+1'>ते सृष्टि-चेष्टा</font></td>
<td valign='top'>आपकी सृजन चेष्टा</td>
</tr>
<tr>
<td valign='top' style='font-weight : 500;'><font size='+1'>बहुतर-भव-खेद-आवहा</font></td>
<td valign='top'>(क्योंकि) अनेक प्रकार के दु:खों को देने वाली है</td>
</tr>
<tr>
<td valign='top' style='font-weight : 500;'><font size='+1'>जीवभाजाम्-</font></td>
<td valign='top'>शरीर धारी जीवों को</td>
</tr>
<tr>
<td valign='top' style='font-weight : 500;'><font size='+1'>इति-एवं</font></td>
<td valign='top'>इसी प्रकार </td>
</tr>
<tr>
<td valign='top' style='font-weight : 500;'><font size='+1'>पूर्वम्-आलोचितम्-</font></td>
<td valign='top'>तर्क किया गया था</td>
</tr>
<tr>
<td valign='top' style='font-weight : 500;'><font size='+1'>अजित</font></td>
<td valign='top'>हे अजित !</td>
</tr>
<tr>
<td valign='top' style='font-weight : 500;'><font size='+1'>मया</font></td>
<td valign='top'>मेरे द्वारा</td>
</tr>
<tr>
<td valign='top' style='font-weight : 500;'><font size='+1'>न-एवम्-अद्य-अभिजाने</font></td>
<td valign='top'>इस तरह अब (मै) नहीं सोचता हूं</td>
</tr>
<tr>
<td valign='top' style='font-weight : 500;'><font size='+1'>नो-चेत्-जीवा: कथं वा</font></td>
<td valign='top'>(क्योंकि) यदि ऐसा न होता तो शरीरधारी जीव कैसे</td>
</tr>
<tr>
<td valign='top' style='font-weight : 500;'><font size='+1'>मधुरतरम्-इदं</font></td>
<td valign='top'>अत्यन्त मधुर इस</td>
</tr>
<tr>
<td valign='top' style='font-weight : 500;'><font size='+1'>त्वत्-वपु: -</font></td>
<td valign='top'>आपके स्वरूप</td>
</tr>
<tr>
<td valign='top' style='font-weight : 500;'><font size='+1'>चित्-रस-आर्द्रं</font></td>
<td valign='top'>जो चिदानन्दामृत रस से परिपूर्ण है</td>
</tr>
<tr>
<td valign='top' style='font-weight : 500;'><font size='+1'>नेत्रै: श्रोत्रै: - च पीत्वा</font></td>
<td valign='top'>अपने नेत्रों और कानों से पान करके </td>
</tr>
<tr>
<td valign='top' style='font-weight : 500;'><font size='+1'>परम-रस-सुधा-अम्भोधिपूरे</font></td>
<td valign='top'>परमानन्दामृत रस के सागर मे </td>
</tr>
<tr>
<td valign='top' style='font-weight : 500;'><font size='+1'>रमेरन्</font></td>
<td valign='top'>रमण करते</td>
</tr>
</tbody></table>
<p style="line-height: 150%;">
हे अजित! आपकी सृजनात्मक चेष्टा शरीर धारी जीवों के लिये कष्टदायिनी है। पहले मेरा यही तर्क था। किन्तु अब मैं ऐसा नहीं सोचता। क्योंकि यदि आप जीवों की और इस प्रपञ्चमय संसार की रचना नहीं करते, तो शरीरधारी जीव आपके इस अत्यन्त मधुर् चिदानन्द रस से परिपूर्ण श्रीविग्रह का नेत्रों (दर्शन) एवं कानों से (कथा श्रवण) पान करके परमानन्दामृत रस सागर में कैसे रमण करते।
</p>
<p style='font-weight : 500;'><font size='+1'>
नम्राणां सन्निधत्ते सततमपि पुरस्तैरनभ्यर्थितान -<br/>
प्यर्थान् कामानजस्रं वितरति परमानन्दसान्द्रां गतिं च।<br/>
इत्थं निश्शेषलभ्यो निरवधिकफल: पारिजातो हरे त्वं<br/>
क्षुद्रं तं शक्रवाटीद्रुममभिलषति व्यर्थमर्थिव्रजोऽयम्॥८॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>नम्राणां</font></td>
<td valign='top'>प्रणत भक्त जनों (के समक्ष)</td>
</tr>
<tr>
<td valign='top' style='font-weight : 500;'><font size='+1'>सन्निधत्ते</font></td>
<td valign='top'>आप प्रकट होते हैं</td>
</tr>
<tr>
<td valign='top' style='font-weight : 500;'><font size='+1'>सततम्-अपि</font></td>
<td valign='top'>निरन्तर</td>
</tr>
<tr>
<td valign='top' style='font-weight : 500;'><font size='+1'>पुर: - तै: - अनभ्यर्थितान्-अपि-</font></td>
<td valign='top'>के समक्ष , उनके द्वारा न मांगे जाने पर भी</td>
</tr>
<tr>
<td valign='top' style='font-weight : 500;'><font size='+1'>अर्थान् कामान्-अजस्रं वितरति</font></td>
<td valign='top'>अनेक अर्थों एवं कामनाओं का वितरण करते हैं</td>
</tr>
<tr>
<td valign='top' style='font-weight : 500;'><font size='+1'>परमानन्द-सान्द्रां गतिं च</font></td>
<td valign='top'>(एवं) परमानन्दघन मुक्ति भी (प्रदान करते हैं)</td>
</tr>
<tr>
<td valign='top' style='font-weight : 500;'><font size='+1'>इत्थं</font></td>
<td valign='top'>इस प्रकार</td>
</tr>
<tr>
<td valign='top' style='font-weight : 500;'><font size='+1'>निश्शेषलभ्य:</font></td>
<td valign='top'>आप जीव जन के द्वारा प्राप्य हैं</td>
</tr>
<tr>
<td valign='top' style='font-weight : 500;'><font size='+1'>निरवधिकफल:</font></td>
<td valign='top'>(एवं) असामान्य रूप से असीम वरों के दाता हैं</td>
</tr>
<tr>
<td valign='top' style='font-weight : 500;'><font size='+1'>पारिजात: हरे त्वं</font></td>
<td valign='top'>हे हरि ! आप पारिजात वृक्ष हैं</td>
</tr>
<tr>
<td valign='top' style='font-weight : 500;'><font size='+1'>क्षुद्रं तं शक्रवाटीद्रुमम्-अभिलषति</font></td>
<td valign='top'>(किन्तु, वे याचकजन) इन्द्र के उद्यान के उस क्षुद्र वृक्ष की कामना करते हैं </td>
</tr>
<tr>
<td valign='top' style='font-weight : 500;'><font size='+1'>व्यर्थम्-अर्थिव्रज: - अयं</font></td>
<td valign='top'>निरर्थक, यह तुच्छ काम प्रेरित याचक गण</td>
</tr>
</tbody></table>
<p style="line-height: 150%;">
हे हरि ! आपको भक्तिपूर्वक नमन करने वालों के समक्ष आप सदा प्रकट रहते हैं। उनके द्वारा अप्रार्थित अनेक अर्थो एवं कामनाओं को भी आप प्रदान करते हैं। यहां तक कि परमानन्दघन मुक्ति भी प्रदान कर देते हैं। इस प्रकार आप जीवमात्र के लिये लभ्य हैं और अनन्त वरो के दाता भी हैं। आप साक्षात पारिजात तरु हैं। फिर भी यह याचक गण इन्द्र के उद्यान के उस क्षुद्र कल्पक वृक्ष की निरर्थक कामना करते हैं, जो मात्र तुच्छ इच्छाओं का पूरक है।
</p>
<p style='font-weight : 500;'><font size='+1'>
कारुण्यात्काममन्यं ददति खलु परे स्वात्मदस्त्वं विशेषा-<br/>
दैश्वर्यादीशतेऽन्ये जगति परजने स्वात्मनोऽपीश्वरस्त्वम्।<br/>
त्वय्युच्चैरारमन्ति प्रतिपदमधुरे चेतना: स्फीतभाग्या-<br/>
स्त्वं चात्माराम एवेत्यतुलगुणगणाधार शौरे नमस्ते॥९॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>कारुण्यात्-कामम्-अन्यं</font></td>
<td valign='top'>करुणा से, विभिन्न इच्छाएं</td>
</tr>
<tr>
<td valign='top' style='font-weight : 500;'><font size='+1'>ददति खलु परे</font></td>
<td valign='top'>दे देते हैं निश्चय ही अन्य देवता</td>
</tr>
<tr>
<td valign='top' style='font-weight : 500;'><font size='+1'>स्व आत्मद: - त्वं</font></td>
<td valign='top'>(किन्तु) आप स्वयं (मोक्ष) को दे देते हैं</td>
</tr>
<tr>
<td valign='top' style='font-weight : 500;'><font size='+1'>विशेषात्-</font></td>
<td valign='top'>विशेष करुणा वश हो कर</td>
</tr>
<tr>
<td valign='top' style='font-weight : 500;'><font size='+1'>ऐश्वर्यात्-ईशते-अन्ये</font></td>
<td valign='top'>अपने दैवी ऐश्वर्य से, अन्य देवता अनुग्रह करते हैं</td>
</tr>
<tr>
<td valign='top' style='font-weight : 500;'><font size='+1'>जगति परजने</font></td>
<td valign='top'>संसार में अन्य जीवों पर</td>
</tr>
<tr>
<td valign='top' style='font-weight : 500;'><font size='+1'>स्व-आत्मन: - अपि-ईश्वर: - त्वं</font></td>
<td valign='top'>परन्तु आप तो स्वयं के भी ईश्वर हैं और अन्य सभी के भी ईश्वर हैं</td>
</tr>
<tr>
<td valign='top' style='font-weight : 500;'><font size='+1'>त्वयि-उच्चै: - आरमन्ति</font></td>
<td valign='top'>आप में अतिशय आनन्द का अनुभव करते हैं</td>
</tr>
<tr>
<td valign='top' style='font-weight : 500;'><font size='+1'>प्रतिपदमधुरे</font></td>
<td valign='top'>पद पद पर मधुरता से परिपूर्ण (आप में)</td>
</tr>
<tr>
<td valign='top' style='font-weight : 500;'><font size='+1'>चेतना: स्फीतभाग्या: -</font></td>
<td valign='top'>ज्ञानी अत्यन्त भग्यशाली (जन)</td>
</tr>
<tr>
<td valign='top' style='font-weight : 500;'><font size='+1'>त्वं च आत्माराम: एव-</font></td>
<td valign='top'>और आप तो अपनी ही आत्मा में रमते हैं</td>
</tr>
<tr>
<td valign='top' style='font-weight : 500;'><font size='+1'>इति-अतुलगुणगणाधार</font></td>
<td valign='top'>इस प्रकार, हे अतुलनीय गुणों के आधारभूत!</td>
</tr>
<tr>
<td valign='top' style='font-weight : 500;'><font size='+1'>शौरे</font></td>
<td valign='top'>हे शौरि! (हे कृष्ण)</td>
</tr>
<tr>
<td valign='top' style='font-weight : 500;'><font size='+1'>नम: ते</font></td>
<td valign='top'>नमस्कार है आप को</td>
</tr>
</tbody></table>
<p style="line-height: 150%;">
ब्रह्मा आदि अन्य देवता करुणावश अपने भक्तों को इच्छित वर देते हैं. किन्तु आप तो, अपने भक्तों को, करुणा से अभिभूत हो कर स्वयं को ही दे देते हैं, अर्थात मोक्ष तक दे देते हैं। जगत मैं ब्रह्मा आदि देव अपने ऐश्वर्य से जीवों पर अनुग्रह करने मैं समर्थ हैं। जबकी आप तो स्वयं के भी और अन्य सभी देवों के भी ईश्वर हैं। अत्यन्त भाग्यशाली ज्ञानी जन आप ही में रमण करते हैं। आप पग पग पर मधुरता से पर्रिपूर्ण है। आप स्वयं तो अपने आप में ही रमण करते हैं। हे अतुलनीय गुणों के आधार! आपको नमस्कार है।
</p>
<p style='font-weight : 500;'><font size='+1'>
ऐश्वर्यं शङ्करादीश्वरविनियमनं विश्वतेजोहराणां<br/>
तेजस्संहारि वीर्यं विमलमपि यशो निस्पृहैश्चोपगीतम्।<br/>
अङ्गासङ्गा सदा श्रीरखिलविदसि न क्वापि ते सङ्गवार्ता<br/>
तद्वातागारवासिन् मुरहर भगवच्छब्दमुख्याश्रयोऽसि॥१०॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>ऐश्वर्यं</font></td>
<td valign='top'>(आपका) ऐश्वर्य</td>
</tr>
<tr>
<td valign='top' style='font-weight : 500;'><font size='+1'>शङ्करादि-ईश्वर-विनियमनं</font></td>
<td valign='top'>शंकर आदि ईश्वरों का भी नियामक है</td>
</tr>
<tr>
<td valign='top' style='font-weight : 500;'><font size='+1'>विश्व-तेजोहराणां</font></td>
<td valign='top'>विश्व के तेजस्वी जनों</td>
</tr>
<tr>
<td valign='top' style='font-weight : 500;'><font size='+1'>तेज: - संहारि वीर्यं</font></td>
<td valign='top'> के तेज का संहार करने वाला पराक्रम है</td>
</tr>
<tr>
<td valign='top' style='font-weight : 500;'><font size='+1'>विमलम्-अपि यश:</font></td>
<td valign='top'>निर्मल यश भी</td>
</tr>
<tr>
<td valign='top' style='font-weight : 500;'><font size='+1'>निस्पृहै: - च-उपगीतं</font></td>
<td valign='top'>निस्पृहजनो द्वारा गाया गया है</td>
</tr>
<tr>
<td valign='top' style='font-weight : 500;'><font size='+1'>अङ्गासङ्गा सदा श्री: -</font></td>
<td valign='top'>अङ्ग में सङ्ग सदा रहती है लक्ष्मी</td>
</tr>
<tr>
<td valign='top' style='font-weight : 500;'><font size='+1'>अखिल-विदसि</font></td>
<td valign='top'>(आप) सर्वज्ञ हैं</td>
</tr>
<tr>
<td valign='top' style='font-weight : 500;'><font size='+1'>न क्वापि ते सङ्गवार्ता</font></td>
<td valign='top'>कहीं भी आपकी आसक्ति की बात नहीं सुनी जाती</td>
</tr>
<tr>
<td valign='top' style='font-weight : 500;'><font size='+1'>तत्-वातागारवासिन्</font></td>
<td valign='top'>इसीलिये, हे गुरुवायुर् के अधिष्ठाता!</td>
</tr>
<tr>
<td valign='top' style='font-weight : 500;'><font size='+1'>मुरहर</font></td>
<td valign='top'>हे मुरारि!</td>
</tr>
<tr>
<td valign='top' style='font-weight : 500;'><font size='+1'>भगवत्-शब्दमुख्य-</font></td>
<td valign='top'>इस शब्द 'भगवत्' के मुख्य</td>
</tr>
<tr>
<td valign='top' style='font-weight : 500;'><font size='+1'>आश्रय: - असि</font></td>
<td valign='top'>आश्रय (आप ही) हैं</td>
</tr>
</tbody></table>
<p style="line-height: 150%;">
हे गुरुवायुर् के अधिष्ठाता! हे मुरारि! आपका ऐश्वर्य शंकरादि देवों के अधिकारों का नियामक है। विश्व के तेजस्वियों के तेज का संहार करने में समर्थ आपका पराक्रम है। आपका यश निर्मल है और निस्पृह जनों के द्वारा वर्णित है। लक्ष्मी सदा आपके सङ्ग विराजती हैं, फ़िर भी हे सर्वज्ञ ! कहीं भी आपकी आसक्ति की बात सुनने में नहीं आती। इसीलिये 'भगवत्' शब्द के एकमात्र आश्रय आप ही हैं।
</p>
<p style='font-weight : 500;'><font size='+1'>
</font></p>
<p></p>
<p align='center'>
<font size='+2' face='Verdana' color='#3462b9'><b>दशक २</b></font></p>
<p style='font-weight : 500;'><font size='+1'>
सूर्यस्पर्धिकिरीटमूर्ध्वतिलकप्रोद्भासिफालान्तरं<br/>
कारुण्याकुलनेत्रमार्द्रहसितोल्लासं सुनासापुटम्।<br/>
गण्डोद्यन्मकराभकुण्डलयुगं कण्ठोज्वलत्कौस्तुभं<br/>
त्वद्रूपं वनमाल्यहारपटलश्रीवत्सदीप्रं भजे॥१॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>सूर्य-स्पर्धि-किरीटम्-</font></td>
<td valign='top'>सूर्य से स्पर्धा करने वाला मुकुट</td>
</tr>
<tr>
<td valign='top' style='font-weight : 500;'><font size='+1'>ऊर्ध्वतिलक-प्रोद्भासि-फालान्तरम्</font></td>
<td valign='top'>ऊंचे सीधे तिलक से भालप्रदेश देदीप्यमान हो रहा है</td>
</tr>
<tr>
<td valign='top' style='font-weight : 500;'><font size='+1'>कारुण्य-आकुलनेत्रम्-</font></td>
<td valign='top'>करुणा से परिपूर्ण नेत्र हैं</td>
</tr>
<tr>
<td valign='top' style='font-weight : 500;'><font size='+1'>आर्द्र-हसित-उल्लासम्</font></td>
<td valign='top'>प्रेमार्द्र मन्द मुस्कान से उल्लसित मुख हैं</td>
</tr>
<tr>
<td valign='top' style='font-weight : 500;'><font size='+1'>सुनासापुटम्</font></td>
<td valign='top'>नासिका अत्यन्त मनोहर है</td>
</tr>
<tr>
<td valign='top' style='font-weight : 500;'><font size='+1'>गण्डोद्यन्-मकर-आभ-कुण्डल-युगम्</font></td>
<td valign='top'>गण्डस्थल पर लटकते हुए मकर कुण्डल युगल प्रतिबिम्बित हैं</td>
</tr>
<tr>
<td valign='top' style='font-weight : 500;'><font size='+1'>कण्ठोज्ज्वलत्-कौस्तुभम्</font></td>
<td valign='top'>कण्ठ प्रदेश कौस्तुभ मणि से चमक रहा है</td>
</tr>
<tr>
<td valign='top' style='font-weight : 500;'><font size='+1'>त्वत्-रूपम्</font></td>
<td valign='top'>आपका ऐसा रूप</td>
</tr>
<tr>
<td valign='top' style='font-weight : 500;'><font size='+1'>वनमाल्य-हार-पटल-श्रीवत्सदीप्रम्</font></td>
<td valign='top'>(जो) वनमाला, हार समूह एवं श्रीवत्स से उद्दीप्त हो रहा है</td>
</tr>
<tr>
<td valign='top' style='font-weight : 500;'><font size='+1'>भजे</font></td>
<td valign='top'>(उस रूप का) मैं ध्यान करता हूं</td>
</tr>
</tbody></table>
<p style="line-height: 150%;">
हे भगवन्! मैं आपके उस रूप का ध्यान करता हूं जिसके मुकुट की प्रभा सूर्य से स्पर्धा करती है। भालप्रदेश ऊंचे लम्बे तिलक से उद्भासित है। करुणा से परिपूरित नेत्र हैं एवं मुख मधुर मन्द मुस्कान से उल्लसित हैं। नासिका अत्यन्त सुन्दर है। गण्डस्थल पर मकरकुण्डल युगल लटक रहे हैं और प्रतिबिम्बित हो रहे हैं। कण्ठप्रदेश कौस्तुभ मणि की कान्ति से चमक रहा है। वनमालाओं, हार समूहों एवं श्री वत्स से विभूषित आपके इस स्वरूप का मैं ध्यान  करता हूं।
</p>
<p style='font-weight : 500;'><font size='+1'>
केयूराङ्गदकङ्कणोत्तममहारत्नाङ्गुलीयाङ्कित-<br/>
श्रीमद्बाहुचतुष्कसङ्गतगदाशङ्खारिपङ्केरुहाम् ।<br/>
काञ्चित् काञ्चनकाञ्चिलाञ्च्छितलसत्पीताम्बरालम्बिनी-<br/>
मालम्बे विमलाम्बुजद्युतिपदां मूर्तिं तवार्तिच्छिदम् ॥२॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>केयूराङ्गद-कङ्कणोत्तम-महारत्न-आङ्गुलीय-अङ्कित-</font></td>
<td valign='top'>केयूर अङ्गद और कङ्गन एवं उत्तम महारत्नो से जडित हैं ऐसी अङ्गूठियों से सुशोभित अङ्गुलियां</td>
</tr>
<tr>
<td valign='top' style='font-weight : 500;'><font size='+1'>श्रीमद्बाहु-चतुष्कसङ्गत-गदा-शङ्ख-अरि-पङ्केरुहां</font></td>
<td valign='top'>(ऐसी) पावन चार भुजाएं (जो) धारण करती हैं गदा शङ्ख चक्र एवं कमल को</td>
</tr>
<tr>
<td valign='top' style='font-weight : 500;'><font size='+1'>काञ्चित्</font></td>
<td valign='top'>(ऐसा) अवर्णनीय (रूप)</td>
</tr>
<tr>
<td valign='top' style='font-weight : 500;'><font size='+1'>काञ्चन-काञ्चि-लाञ्च्छित-लसत्-पीताम्बर-आलम्बिनीम्-</font></td>
<td valign='top'>(जो) सुवर्ण की करधनी से युक्त सुन्दर पीताम्बर धारण किये हुए है</td>
</tr>
<tr>
<td valign='top' style='font-weight : 500;'><font size='+1'>आलम्बे</font></td>
<td valign='top'>आश्रय लेता हूं</td>
</tr>
<tr>
<td valign='top' style='font-weight : 500;'><font size='+1'>विमल-अम्बुज-द्युति-पदां</font></td>
<td valign='top'>निर्मल कमल की शोभा के समान चरणो (वाले) </td>
</tr>
<tr>
<td valign='top' style='font-weight : 500;'><font size='+1'>मूर्तिं तव-</font></td>
<td valign='top'>आपके विग्रह (का)</td>
</tr>
<tr>
<td valign='top' style='font-weight : 500;'><font size='+1'>आर्तिच्छिदं</font></td>
<td valign='top'>(जो) पीडाओं का छेदन करने वाले हैं</td>
</tr>
</tbody></table>
<p style="line-height: 150%;">
हे ईश! आपकी पावन चार भुजाएं बहुमूल्य रत्नो से युक्त केयूर, अङ्गद, कङ्गन आदि से अलंकृत हैं, एवं अङ्गुलियां भी बहुमूल्य रत्नों से जडित अंगूठियों से सुशोभित हैं तथा गदा, शङ्ख, चक्र एवं कमल धारण किये हुए हैं। आपका अवर्णनीय विग्रह सुवर्ण की करधनी से युक्त सुन्दर पीताम्बर धारण किये हुए है। आपके चरण निर्मल कमल की द्युति के समान उज्ज्वल हैं एवं पीडाओं का छेदन करने वाले हैं। ऐसे आपके श्रीविग्रह का मैं आश्रय लेता हूं।
</p>
<p style='font-weight : 500;'><font size='+1'>
यत्त्त्रैलोक्यमहीयसोऽपि महितं सम्मोहनं मोहनात्<br/>
कान्तं कान्तिनिधानतोऽपि मधुरं माधुर्यधुर्यादपि ।<br/>
सौन्दर्योत्तरतोऽपि सुन्दरतरं त्वद्रूपमाश्चर्यतोऽ-<br/>
प्याश्चर्यं भुवने न कस्य कुतुकं पुष्णाति विष्णो विभो ॥३॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>यत्-त्रैलोक्य-महीयस: - अपि महितं</font></td>
<td valign='top'>जो त्रिलोक में महान है, उससे भी महान</td>
</tr>
<tr>
<td valign='top' style='font-weight : 500;'><font size='+1'>सम्मोहनं मोहनात्</font></td>
<td valign='top'>मोहक से भी अत्यन्त मोहक</td>
</tr>
<tr>
<td valign='top' style='font-weight : 500;'><font size='+1'>कान्तं कान्ति-निधानत: - अपि</font></td>
<td valign='top'>कान्ति की निधि से भी कान्तिपूर्ण</td>
</tr>
<tr>
<td valign='top' style='font-weight : 500;'><font size='+1'>मधुरम् माधुर्य-धुर्यात्-अपि</font></td>
<td valign='top'>माधुर्य की धुरि से भी मधुरतम</td>
</tr>
<tr>
<td valign='top' style='font-weight : 500;'><font size='+1'>सौन्दर्य-उत्तरत: - अपि सुन्दरतरं</font></td>
<td valign='top'>अलौकिक सुन्दरता से भी सौन्दर्यशाली</td>
</tr>
<tr>
<td valign='top' style='font-weight : 500;'><font size='+1'>त्वत्-रूपम्- </font></td>
<td valign='top'>आपका विग्रह</td>
</tr>
<tr>
<td valign='top' style='font-weight : 500;'><font size='+1'>आश्चर्यत: - अपि-आश्चर्यं </font></td>
<td valign='top'>अद्भुत लोकोत्तर आश्चर्य से भी आश्चर्यजनक</td>
</tr>
<tr>
<td valign='top' style='font-weight : 500;'><font size='+1'>भुवने</font></td>
<td valign='top'>संसार में</td>
</tr>
<tr>
<td valign='top' style='font-weight : 500;'><font size='+1'>न कस्य कुतुकं पुष्णाति</font></td>
<td valign='top'>किसके कुतूहल को नहीं बढाता</td>
</tr>
<tr>
<td valign='top' style='font-weight : 500;'><font size='+1'>विष्णो विभो</font></td>
<td valign='top'>हे सर्वव्यापी विष्णु!</td>
</tr>
</tbody></table>
<p style="line-height: 150%;">
हे सर्वव्यापी विष्णु! त्रिलोक में जो महान है, उससे भी महनीय, मोहक से भी अत्यन्त मोहक, कान्ति की निधि से भी अधिक कान्तिमय, माधुर्य की धुरि से भी मधुरतम, अलौकिक सुन्दरता से भी सौन्दर्यशाली, अद्भुत लोकोत्तर आश्चर्य से भी आश्चर्यजनक आपका श्रीविग्रह, संसार में किसके कौतूहल को नहीं बढाता? अर्थात् सभी आपके रूप से अभिभूत हो जाते हैं।
</p>
<p style='font-weight : 500;'><font size='+1'>
तत्तादृङ्मधुरात्मकं तव वपु: सम्प्राप्य सम्पन्मयी<br/>
सा देवी परमोत्सुका चिरतरं नास्ते स्वभक्तेष्वपि ।<br/>
तेनास्या बत कष्टमच्युत विभो त्वद्रूपमानोज्ञक -<br/>
प्रेमस्थैर्यमयादचापलबलाच्चापल्यवार्तोदभूत् ॥४॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>तत्-तादृक्-मधुर-आत्मकं</font></td>
<td valign='top'>ऐसे उस मधुरात्मक </td>
</tr>
<tr>
<td valign='top' style='font-weight : 500;'><font size='+1'>तव वपु:</font></td>
<td valign='top'>आपके श्रीविग्रह</td>
</tr>
<tr>
<td valign='top' style='font-weight : 500;'><font size='+1'>सम्प्राप्य</font></td>
<td valign='top'>को पा कर </td>
</tr>
<tr>
<td valign='top' style='font-weight : 500;'><font size='+1'>सम्पन्मयी</font></td>
<td valign='top'>सम्पन्नतापूर्ण </td>
</tr>
<tr>
<td valign='top' style='font-weight : 500;'><font size='+1'>सा देवी</font></td>
<td valign='top'>वह देवी (लक्ष्मी)</td>
</tr>
<tr>
<td valign='top' style='font-weight : 500;'><font size='+1'>परम-उत्सुका</font></td>
<td valign='top'>अति उत्सुकतावश</td>
</tr>
<tr>
<td valign='top' style='font-weight : 500;'><font size='+1'>चिरतरं न-आस्ते</font></td>
<td valign='top'>बहुत समय तक नहीं रहती हैं</td>
</tr>
<tr>
<td valign='top' style='font-weight : 500;'><font size='+1'>स्व-भक्तेषु-अपि</font></td>
<td valign='top'>निज भक्तों के पास भी</td>
</tr>
<tr>
<td valign='top' style='font-weight : 500;'><font size='+1'>तेन-अस्या</font></td>
<td valign='top'>इसी कारण इनका</td>
</tr>
<tr>
<td valign='top' style='font-weight : 500;'><font size='+1'>बत कष्टम्-</font></td>
<td valign='top'>कष्ट की बात है</td>
</tr>
<tr>
<td valign='top' style='font-weight : 500;'><font size='+1'>अच्युत विभो</font></td>
<td valign='top'>हे अच्युत विभो!</td>
</tr>
<tr>
<td valign='top' style='font-weight : 500;'><font size='+1'>त्वत्-रूप-मानोज्ञक-प्रेम-स्थैर्यमयात्-</font></td>
<td valign='top'>आपके मनोहारी रूप में सुस्थिर प्रेम के कारण</td>
</tr>
<tr>
<td valign='top' style='font-weight : 500;'><font size='+1'>अचापल-बलात्-</font></td>
<td valign='top'>अचपलता के बल के कारण</td>
</tr>
<tr>
<td valign='top' style='font-weight : 500;'><font size='+1'>चापल्य-वार्ता-</font></td>
<td valign='top'>चपला' की दुष्कीर्ति</td>
</tr>
<tr>
<td valign='top' style='font-weight : 500;'><font size='+1'>उदभूत्</font></td>
<td valign='top'>उद्भूत हुई है</td>
</tr>
</tbody></table>
<p style="line-height: 150%;">
हे अच्युत! हे विभो! आपके ऐसे अनुपम मधुर्यपूर्ण श्रीविग्रह को पा कर , सम्पन्नता की देवी लक्ष्मी परम उत्सुकतावश अपने भक्तों के पास भी चिरकाल तक नहीं रहतीं। बडे कष्ट की बात है कि आपके इस अतिशय मनोहर रूप मे दृढ एवं स्थिर प्रेम से उत्पन्न अचापल्य के बल के कारण ही 'चपला' नाम की दुष्कीर्ति प्राप्त हुई है।
</p>
<p style='font-weight : 500;'><font size='+1'>
लक्ष्मीस्तावकरामणीयकहृतैवेयं परेष्वस्थिरे-<br/>
त्यस्मिन्नन्यदपि प्रमाणमधुना वक्ष्यामि लक्ष्मीपते ।<br/>
ये त्वद्ध्यानगुणानुकीर्तनरसासक्ता हि भक्ता जना-<br/>
स्तेष्वेषा वसति स्थिरैव दयितप्रस्तावदत्तादरा ॥५॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>लक्ष्मी: -</font></td>
<td valign='top'> लक्ष्मी</td>
</tr>
<tr>
<td valign='top' style='font-weight : 500;'><font size='+1'>तावक-रामणीयकहृता-एव-इयं</font></td>
<td valign='top'>आपकी रमणीयता से अभिभूत हो कर ही यह</td>
</tr>
<tr>
<td valign='top' style='font-weight : 500;'><font size='+1'>परेषु-अस्थिर-इति-</font></td>
<td valign='top'>दूसरों में स्थिर नही रह्ती इस प्रकार</td>
</tr>
<tr>
<td valign='top' style='font-weight : 500;'><font size='+1'>अस्मिन्-अन्यत्-अपि प्रमाणम्-अधुना</font></td>
<td valign='top'>इसका दूसरा प्रमाण आज</td>
</tr>
<tr>
<td valign='top' style='font-weight : 500;'><font size='+1'>वक्ष्यामि</font></td>
<td valign='top'>बतलाता हूं</td>
</tr>
<tr>
<td valign='top' style='font-weight : 500;'><font size='+1'>लक्ष्मीपते</font></td>
<td valign='top'>हे लक्ष्मीपते!</td>
</tr>
<tr>
<td valign='top' style='font-weight : 500;'><font size='+1'>ये त्वत्-ध्यान-गुण-अनुकीर्तन-रस-आस्क्ता</font></td>
<td valign='top'>जो आपके ध्यान एवं गुणों के कीर्तन के रस मे आसक्त हैं</td>
</tr>
<tr>
<td valign='top' style='font-weight : 500;'><font size='+1'>हि भक्ता जना: -</font></td>
<td valign='top'>ऐसे ही भक्त जनों </td>
</tr>
<tr>
<td valign='top' style='font-weight : 500;'><font size='+1'>तेषु-एषा वसति स्थिरैव</font></td>
<td valign='top'>उनमें ये (लक्ष्मी) रहती है स्थिर हो कर ही</td>
</tr>
<tr>
<td valign='top' style='font-weight : 500;'><font size='+1'>दयित-प्रस्ताव-दत्त-आदरा</font></td>
<td valign='top'>(आपके) प्रेमी जनो के प्रस्ताव (गुणगान) को आदर देती हुई</td>
</tr>
</tbody></table>
<p style="line-height: 150%;">
लक्ष्मी आपके रमणीय रूप से अभिभूत हो कर औरों के यहां स्थिरता से नहीं रहती हैं। इस बात का एक और प्रमाण मैं बतलाता हूं। हे लक्ष्मीपते! जो जन आपके ध्यान में रहते हैं एवं आपके ही गुण्गान के आनन्द में विभोर रहते हैं, ऐसे ही प्रेमी भक्तजनों के प्रस्ताव को आदर देती हुई, लक्ष्मी उनके यहां ही स्थिरता से रहती है। 
</p>
<p style='font-weight : 500;'><font size='+1'>
एवंभूतमनोज्ञतानवसुधानिष्यन्दसन्दोहनं<br/>
त्वद्रूपं परचिद्रसायनमयं चेतोहरं शृण्वताम् ।<br/>
सद्य: प्रेरयते मतिं मदयते रोमाञ्चयत्यङ्गकं<br/>
व्यासिञ्चत्यपि शीतवाष्पविसरैरानन्दमूर्छोद्भवै: ॥६॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>एवं-भूत-मनोज्ञता-</font></td>
<td valign='top'>मन से जाना जाने वाला आपका ऐसा रूप</td>
</tr>
<tr>
<td valign='top' style='font-weight : 500;'><font size='+1'>नव-सुधा-</font></td>
<td valign='top'>निर्मल मधु</td>
</tr>
<tr>
<td valign='top' style='font-weight : 500;'><font size='+1'>निष्यन्द-सन्दोहनं</font></td>
<td valign='top'>निरन्तर प्रवाहित करता है</td>
</tr>
<tr>
<td valign='top' style='font-weight : 500;'><font size='+1'>त्वत् रूपं</font></td>
<td valign='top'>आपका विग्रह</td>
</tr>
<tr>
<td valign='top' style='font-weight : 500;'><font size='+1'>पर-चित्-रसायनमयं</font></td>
<td valign='top'>परम चित् आनन्द का सम्मिश्रण है</td>
</tr>
<tr>
<td valign='top' style='font-weight : 500;'><font size='+1'>चेतोहरं</font></td>
<td valign='top'>चित्त को चुराने वाला है</td>
</tr>
<tr>
<td valign='top' style='font-weight : 500;'><font size='+1'>शृण्वताम्</font></td>
<td valign='top'>(आपके कथानकों का प्रेम से) श्रवण करने वालों</td>
</tr>
<tr>
<td valign='top' style='font-weight : 500;'><font size='+1'>सद्य: प्रेरयते</font></td>
<td valign='top'>को तत्काल प्रेरित करता है</td>
</tr>
<tr>
<td valign='top' style='font-weight : 500;'><font size='+1'>मतिं मदयते</font></td>
<td valign='top'>बुद्धि को उन्मादित करता है</td>
</tr>
<tr>
<td valign='top' style='font-weight : 500;'><font size='+1'>रोमाञ्चयति-अङ्गकं</font></td>
<td valign='top'>रोमाञ्चित करता है शरीर को</td>
</tr>
<tr>
<td valign='top' style='font-weight : 500;'><font size='+1'>व्यासिञ्चति-अपि</font></td>
<td valign='top'>और सींच भी देता है</td>
</tr>
<tr>
<td valign='top' style='font-weight : 500;'><font size='+1'>शीत वाष्प-विसरै: - </font></td>
<td valign='top'>शीतल अश्रु प्रवाह से</td>
</tr>
<tr>
<td valign='top' style='font-weight : 500;'><font size='+1'>आनन्द-मूर्च्छा-उद्भवै:</font></td>
<td valign='top'>आनन्द के व्यतिरेक से मूर्च्छा के कारण</td>
</tr>
</tbody></table>
<p style="line-height: 150%;">
मन से जाने जाने वाले आपके इस रूपसे निर्मल मधु निरन्तर प्रवाहित होता है। आपका स्वरूप परम चित् आनन्द का सम्मिश्रण है और चित्त को चुराने वाला है। आपकी कथाओं को प्रेम से सुनने वालों की बुद्धि को तत्काल प्रेरणा दे कर आनन्दातिरेक से उन्मत्त बनाने वाला है। यह शरीर को पुलकित कर देता है और आनन्द के अतिरेक से मूर्च्छा के कारण उदूत शीतल अश्रुओं के प्रवाह से शरीर को सिञ्चित करने वाला है। 
</p>
<p style='font-weight : 500;'><font size='+1'>
एवंभूततया हि भक्त्यभिहितो योगस्स योगद्वयात्<br/>
कर्मज्ञानमयात् भृशोत्तमतरो योगीश्वरैर्गीयते ।<br/>
सौन्दर्यैकरसात्मके त्वयि खलु प्रेमप्रकर्षात्मिका<br/>
भक्तिर्निश्रममेव विश्वपुरुषैर्लभ्या रमावल्लभ ॥७॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>एवं भूततया हि</font></td>
<td valign='top'>इन्हीं कारणों से ही</td>
</tr>
<tr>
<td valign='top' style='font-weight : 500;'><font size='+1'>भक्ति-अभिहित: योग: -स</font></td>
<td valign='top'>भक्ति नामक योग, वह</td>
</tr>
<tr>
<td valign='top' style='font-weight : 500;'><font size='+1'>योगद्वयात् कर्म-ज्ञानमयात्</font></td>
<td valign='top'>योग द्वय से (अर्थात्) कर्म एवं ज्ञान से</td>
</tr>
<tr>
<td valign='top' style='font-weight : 500;'><font size='+1'>भृशोत्तमतर:</font></td>
<td valign='top'>अत्यधिक उत्कृष्ट है</td>
</tr>
<tr>
<td valign='top' style='font-weight : 500;'><font size='+1'>योगीश्वरै: - गीयते</font></td>
<td valign='top'>योगीश्वरों के द्वारा कहा गया है</td>
</tr>
<tr>
<td valign='top' style='font-weight : 500;'><font size='+1'>सौन्दर्यैक-रस-आत्मके त्वयि खलु</font></td>
<td valign='top'>एकमात्र सौन्दर्य रस के स्वरूपात्मक आपमें ही निश्चय रूप से</td>
</tr>
<tr>
<td valign='top' style='font-weight : 500;'><font size='+1'>प्रेमप्रकर्ष-आत्मिका भक्ति: -</font></td>
<td valign='top'>प्रेम स्वरूपात्मिका भक्ति</td>
</tr>
<tr>
<td valign='top' style='font-weight : 500;'><font size='+1'>निश्रमम्-एव</font></td>
<td valign='top'>अनायास ही </td>
</tr>
<tr>
<td valign='top' style='font-weight : 500;'><font size='+1'>विश्वपुरुषै: -</font></td>
<td valign='top'>संसार में लोगों को</td>
</tr>
<tr>
<td valign='top' style='font-weight : 500;'><font size='+1'>लभ्या</font></td>
<td valign='top'>उपलब्ध है</td>
</tr>
<tr>
<td valign='top' style='font-weight : 500;'><font size='+1'>रमावल्लभ्</font></td>
<td valign='top'>हे रमावल्लभ!</td>
</tr>
</tbody></table>
<p style="line-height: 150%;">
हे रमावल्लभ! इन्ही कारणो से वह भक्ति नामक योग अन्य योग द्वय - कर्म योग एवं ज्ञान योग से अत्यधिक उत्कृष्ट है। व्यास नारदादि योगीश्वरों द्वारा भी ऐसा कहा गया है। निश्चय ही मूर्तिमान सौन्दर्य स्वरूप आप में प्रेम लक्षणा भक्ति, संसार में लोगों को सहज ही उपल्ब्ध हो जाती है।
</p>
<p style='font-weight : 500;'><font size='+1'>
निष्कामं नियतस्वधर्मचरणं यत् कर्मयोगाभिधं<br/>
तद्दूरेत्यफलं यदौपनिषदज्ञानोपलभ्यं पुन: ।<br/>
तत्त्वव्यक्ततया सुदुर्गमतरं चित्तस्य तस्माद्विभो<br/>
त्वत्प्रेमात्मकभक्तिरेव सततं स्वादीयसी श्रेयसी ॥८॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>निष्कामं</font></td>
<td valign='top'>निषकामता</td>
</tr>
<tr>
<td valign='top' style='font-weight : 500;'><font size='+1'>नियत-स्वधर्म-चरणं</font></td>
<td valign='top'>से विहित स्वधर्म का अनुगमन (युक्त)</td>
</tr>
<tr>
<td valign='top' style='font-weight : 500;'><font size='+1'>यत् कर्मयोग-अभिधं</font></td>
<td valign='top'>जो कर्म योग कहलाता है</td>
</tr>
<tr>
<td valign='top' style='font-weight : 500;'><font size='+1'>तत्-दूरेत्य-फलं</font></td>
<td valign='top'>वह सुदूर समय मे देता है फल</td>
</tr>
<tr>
<td valign='top' style='font-weight : 500;'><font size='+1'>यत्-उपनिषद्-ज्ञान-उपलभ्यं पुन:</font></td>
<td valign='top'>(एवं) वह जो उपनिषद (में निहित) ज्ञान से प्राप्त होता है, फिर</td>
</tr>
<tr>
<td valign='top' style='font-weight : 500;'><font size='+1'>तत्-तु-अव्यक्ततया</font></td>
<td valign='top'>वह भी निश्चय ही अस्पष्टता के कारण</td>
</tr>
<tr>
<td valign='top' style='font-weight : 500;'><font size='+1'>सुदुर्गमतरं चित्तस्य</font></td>
<td valign='top'>अत्यन्त ही कठिन है चित्त के लिये प्राप्त करना</td>
</tr>
<tr>
<td valign='top' style='font-weight : 500;'><font size='+1'>तस्मात्-विभो</font></td>
<td valign='top'>इसी कारण से, हे विभो!</td>
</tr>
<tr>
<td valign='top' style='font-weight : 500;'><font size='+1'>त्वत्-प्रेमात्मक-भक्ति:एव</font></td>
<td valign='top'>आपकी प्रेम परिपूर्ण भक्ति ही</td>
</tr>
<tr>
<td valign='top' style='font-weight : 500;'><font size='+1'>सततं</font></td>
<td valign='top'>सदा</td>
</tr>
<tr>
<td valign='top' style='font-weight : 500;'><font size='+1'>स्वादीयसी</font></td>
<td valign='top'>स्वादिष्टतर (एवं)</td>
</tr>
<tr>
<td valign='top' style='font-weight : 500;'><font size='+1'>श्रेयसी</font></td>
<td valign='top'>श्रेष्ठतर है</td>
</tr>
</tbody></table>
<p style="line-height: 150%;">
निष्कामता से युक्त स्वधर्म का अनुगमन किये जाने वाला कर्मयोग नामक जो विधान है वह सुदूर भविष्य में फल प्रदान करने वाला है। फिर जो उपनिषदों में निहित ज्ञान के द्वारा प्राप्य है, उसे भी अस्पष्टता के कारण चित्त के लिये प्राप्त करना अत्यन्त कठिन है। हे विभो! इसी कारण से आपके प्रेम से परिपूर्ण भक्ति ही सदैव स्वादिष्टतर तथा श्रेष्ठ है।
</p>
<p style='font-weight : 500;'><font size='+1'>
अत्यायासकराणि कर्मपटलान्याचर्य निर्यन्मला<br/>
बोधे भक्तिपथेऽथवाऽप्युचिततामायान्ति किं तावता ।<br/>
क्लिष्ट्वा तर्कपथे परं तव वपुर्ब्रह्माख्यमन्ये पुन-<br/>
श्चित्तार्द्रत्वमृते विचिन्त्य बहुभिस्सिद्ध्यन्ति जन्मान्तरै: ॥९॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>अति-आयास-कराणि</font></td>
<td valign='top'>कठोर परिश्रम से साध्य</td>
</tr>
<tr>
<td valign='top' style='font-weight : 500;'><font size='+1'>कर्मपटलानि-</font></td>
<td valign='top'>कर्म समूहों का</td>
</tr>
<tr>
<td valign='top' style='font-weight : 500;'><font size='+1'>आचर्य</font></td>
<td valign='top'>आचरण करके</td>
</tr>
<tr>
<td valign='top' style='font-weight : 500;'><font size='+1'>निर्यन्मला</font></td>
<td valign='top'>निर्मल हुए मन (वाले लोग)</td>
</tr>
<tr>
<td valign='top' style='font-weight : 500;'><font size='+1'>बोधे</font></td>
<td valign='top'>ज्ञान में</td>
</tr>
<tr>
<td valign='top' style='font-weight : 500;'><font size='+1'>भक्तिपथे-अथवा-अपि-</font></td>
<td valign='top'>भक्ति पथ में ,अथवा भी </td>
</tr>
<tr>
<td valign='top' style='font-weight : 500;'><font size='+1'>उचितताम्-आयान्ति</font></td>
<td valign='top'>अधिकार प्राप्त करते हैं</td>
</tr>
<tr>
<td valign='top' style='font-weight : 500;'><font size='+1'>किं तावता</font></td>
<td valign='top'>क्या उनका</td>
</tr>
<tr>
<td valign='top' style='font-weight : 500;'><font size='+1'>क्लिष्ट्वा तर्कपथे</font></td>
<td valign='top'>अत्यन्त क्लेष उठा कर ज्ञान मार्ग में</td>
</tr>
<tr>
<td valign='top' style='font-weight : 500;'><font size='+1'>परं तव वपु: - ब्रह्म-आख्यम्-</font></td>
<td valign='top'>ब्रह्ममय आपके स्वरूप जो ब्रह्म कहलाता है</td>
</tr>
<tr>
<td valign='top' style='font-weight : 500;'><font size='+1'>अन्ये पुन: -</font></td>
<td valign='top'>अन्य जन फिर भी</td>
</tr>
<tr>
<td valign='top' style='font-weight : 500;'><font size='+1'>चित्त-आर्द्रत्वम्-ऋते</font></td>
<td valign='top'>चित्त की द्रवीभूतता के बिना </td>
</tr>
<tr>
<td valign='top' style='font-weight : 500;'><font size='+1'>विचिन्त्य</font></td>
<td valign='top'>चिन्तन करते हुए</td>
</tr>
<tr>
<td valign='top' style='font-weight : 500;'><font size='+1'>बहुभि: -</font></td>
<td valign='top'>अनेक (जन्मों में)</td>
</tr>
<tr>
<td valign='top' style='font-weight : 500;'><font size='+1'>सिद्ध्यन्ति</font></td>
<td valign='top'>सिद्ध होते है</td>
</tr>
<tr>
<td valign='top' style='font-weight : 500;'><font size='+1'>जन्मान्तरै:</font></td>
<td valign='top'>जन्मान्तरों के द्वारा</td>
</tr>
</tbody></table>
<p style="line-height: 150%;">
कठोर परिश्रम से कर्मो के समूहों का आचरण करके निर्मल हुए मन वाले लोग ज्ञान अथवा भक्ति मार्ग में अधिकार पाते हैं। उनका क्या? कुछ जन वेदान्त मार्ग में अत्यन्त कष्ट से ब्रह्ममय आपके स्वरूप को, जो ब्रह्म ही कहलाता है, सिद्ध कर पाते हैं। तथा अन्य जन चित्त की निर्मलता के बिना बहुत चिन्तन करके, जन्मान्तरों में सिद्धि को प्राप्त करते हैं।
</p>
<p style='font-weight : 500;'><font size='+1'>
त्वद्भक्तिस्तु कथारसामृतझरीनिर्मज्जनेन स्वयं<br/>
सिद्ध्यन्ती विमलप्रबोधपदवीमक्लेशतस्तन्वती ।<br/>
सद्यस्सिद्धिकरी जयत्ययि विभो सैवास्तु मे त्वत्पद-<br/>
प्रेमप्रौढिरसार्द्रता द्रुततरं वातालयाधीश्वर ॥१०॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>त्वत्-भक्ति: - तु</font></td>
<td valign='top'>आपकी भक्ति निश्चय ही</td>
</tr>
<tr>
<td valign='top' style='font-weight : 500;'><font size='+1'>कथारस-अमृतझरी- </font></td>
<td valign='top'>कथारस के अमृत के निर्झर में</td>
</tr>
<tr>
<td valign='top' style='font-weight : 500;'><font size='+1'>निर्मज्जनेन</font></td>
<td valign='top'>निमज्जन करने से</td>
</tr>
<tr>
<td valign='top' style='font-weight : 500;'><font size='+1'>स्वयं सिद्ध्यन्ती</font></td>
<td valign='top'>स्वयं ही सिद्ध होती है</td>
</tr>
<tr>
<td valign='top' style='font-weight : 500;'><font size='+1'>विमल-प्रबोध-पदवीम्-</font></td>
<td valign='top'>निर्मल ज्ञान के पद को</td>
</tr>
<tr>
<td valign='top' style='font-weight : 500;'><font size='+1'>अक्लेशत: -</font></td>
<td valign='top'>बिना कष्ट के </td>
</tr>
<tr>
<td valign='top' style='font-weight : 500;'><font size='+1'>तन्वती</font></td>
<td valign='top'>प्रदान करती है</td>
</tr>
<tr>
<td valign='top' style='font-weight : 500;'><font size='+1'>सद्य: - सिद्धिकरी</font></td>
<td valign='top'>अनायास सिद्धि देती है</td>
</tr>
<tr>
<td valign='top' style='font-weight : 500;'><font size='+1'>जयति-</font></td>
<td valign='top'>श्रेष्ठतर है</td>
</tr>
<tr>
<td valign='top' style='font-weight : 500;'><font size='+1'>अयि विभो</font></td>
<td valign='top'>हे विभो</td>
</tr>
<tr>
<td valign='top' style='font-weight : 500;'><font size='+1'>सा-एव-अस्तु मे</font></td>
<td valign='top'>वह ही प्राप्त हो मुझे</td>
</tr>
<tr>
<td valign='top' style='font-weight : 500;'><font size='+1'>त्वत्-पद-प्रेम-प्रौढि-रस-आर्द्रता</font></td>
<td valign='top'>आपके चरणों में प्रेम से उत्कृष्ट रस से द्रवीभूत</td>
</tr>
<tr>
<td valign='top' style='font-weight : 500;'><font size='+1'>द्रुततरं </font></td>
<td valign='top'>अति शीघ्रता से</td>
</tr>
<tr>
<td valign='top' style='font-weight : 500;'><font size='+1'>वातालयाधीश्वर</font></td>
<td valign='top'>हे वातालय अधीश्वर!</td>
</tr>
</tbody></table>
<p style="line-height: 150%;">
हे विभो! आपके कथारस के अमृत निर्झर में निमज्जन करने से आपकी भक्ति स्वयं ही सिद्ध होती है। निर्मल ज्ञान के पद को अनायास ही सिद्ध करके प्रदान करती है। इसीलिये कर्मयोग एवं ज्ञानयोग से श्रेष्ठतर है। हे वातालय के अधीश्वर! आपके चरणो मे प्रेम के द्वारा उत्कृष्ट रस से द्रवीभूत करने वाली वह भक्ति ही मुझे अति शीघ्रता से प्राप्त हो।
</p>
<p align='center'>
<font size='+2' face='Verdana' color='#3462b9'><b>दशक ३</b></font></p>
<p style='font-weight : 500;'><font size='+1'>
पठन्तो नामानि प्रमदभरसिन्धौ निपतिता:<br/>
स्मरन्तो रूपं ते वरद कथयन्तो गुणकथा: ।<br/>
चरन्तो ये भक्तास्त्वयि खलु रमन्ते परममू-<br/>
नहं धन्यान् मन्ये समधिगतसर्वाभिलषितान् ॥१॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>पठन्त:</font></td>
<td valign='top'>कीर्तन करते हुए</td>
</tr>
<tr>
<td valign='top' style='font-weight : 500;'><font size='+1'>नामानि</font></td>
<td valign='top'>आपके नामों का</td>
</tr>
<tr>
<td valign='top' style='font-weight : 500;'><font size='+1'>प्रमदभर सिन्धौ</font></td>
<td valign='top'>आनन्दपूर्ण सिन्धु में</td>
</tr>
<tr>
<td valign='top' style='font-weight : 500;'><font size='+1'>निपतिता:</font></td>
<td valign='top'>डूबे हुए</td>
</tr>
<tr>
<td valign='top' style='font-weight : 500;'><font size='+1'>स्मरन्त:</font></td>
<td valign='top'>स्मरण करते हुए</td>
</tr>
<tr>
<td valign='top' style='font-weight : 500;'><font size='+1'>रूपं ते</font></td>
<td valign='top'>आपके स्वरूप को</td>
</tr>
<tr>
<td valign='top' style='font-weight : 500;'><font size='+1'>वरद</font></td>
<td valign='top'>हे वरद!</td>
</tr>
<tr>
<td valign='top' style='font-weight : 500;'><font size='+1'>कथयन्त:</font></td>
<td valign='top'>(परस्पर) कहते हुए</td>
</tr>
<tr>
<td valign='top' style='font-weight : 500;'><font size='+1'>गुणकथा:</font></td>
<td valign='top'>आपके गुणों की कथाएं</td>
</tr>
<tr>
<td valign='top' style='font-weight : 500;'><font size='+1'>चरन्त:</font></td>
<td valign='top'>विचरण करते हैं</td>
</tr>
<tr>
<td valign='top' style='font-weight : 500;'><font size='+1'>ये भक्ता:</font></td>
<td valign='top'>जो भक्त गण</td>
</tr>
<tr>
<td valign='top' style='font-weight : 500;'><font size='+1'>त्वयि खलु रमन्ते परं</font></td>
<td valign='top'>आप ही में रमण करते है </td>
</tr>
<tr>
<td valign='top' style='font-weight : 500;'><font size='+1'>अमून् अहं</font></td>
<td valign='top'>इस प्रकार के (भक्तों) को मैं</td>
</tr>
<tr>
<td valign='top' style='font-weight : 500;'><font size='+1'>धन्यान् मन्ये</font></td>
<td valign='top'>परम भाग्यशाली मानता हूं</td>
</tr>
<tr>
<td valign='top' style='font-weight : 500;'><font size='+1'>समधिगत-सर्व-अभिलषितान्</font></td>
<td valign='top'>(क्योंकि उन्हे) प्राप्त हो गई हैं सभी अभिलाषाएं</td>
</tr>
</tbody></table>
<p style="line-height: 150%;">
हे वरद! जो भक्त आपके नामॊं का कीर्तन करते हुए आनन्द के सिन्धु में डूब जाते हैं, आपके स्वरूप का निरन्तर स्मरण करते हैं, आपके गुणगणों की कथाएं परस्पर कहते हुए विचरण करते  रहते हैं, और आप ही में रमण करते हैं, ऐसे उन भक्तों को मैं अत्यन्त धन्य मानता हूं, क्योंकि उन्हे सभी अभिलाषाएं प्राप्त हो गई हैं ।
</p>
<p style='font-weight : 500;'><font size='+1'>
गदक्लिष्टं कष्टं तव चरणसेवारसभरेऽ-<br/>
प्यनासक्तं चित्तं भवति बत विष्णो कुरु दयाम् ।<br/>
भवत्पादाम्भोजस्मरणरसिको नामनिवहा-<br/>
नहं गायं गायं कुहचन विवत्स्यामि विजने ॥२॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>गद क्लिष्टं</font></td>
<td valign='top'>व्याधियों से संतप्त</td>
</tr>
<tr>
<td valign='top' style='font-weight : 500;'><font size='+1'>कष्टं</font></td>
<td valign='top'>खेद है</td>
</tr>
<tr>
<td valign='top' style='font-weight : 500;'><font size='+1'>तव चरण</font></td>
<td valign='top'>आपके चरणों</td>
</tr>
<tr>
<td valign='top' style='font-weight : 500;'><font size='+1'>सेवा-रस-भरे अपि</font></td>
<td valign='top'>की सेवा के रस में भी </td>
</tr>
<tr>
<td valign='top' style='font-weight : 500;'><font size='+1'>अनासक्तं चित्तं भवति</font></td>
<td valign='top'>अनासक्त यह चित्त हो जाता है</td>
</tr>
<tr>
<td valign='top' style='font-weight : 500;'><font size='+1'>बत</font></td>
<td valign='top'>हा !                   </td>
</tr>
<tr>
<td valign='top' style='font-weight : 500;'><font size='+1'>विष्णो</font></td>
<td valign='top'>हे विष्णु</td>
</tr>
<tr>
<td valign='top' style='font-weight : 500;'><font size='+1'>कुरु दयां</font></td>
<td valign='top'>करिए दया</td>
</tr>
<tr>
<td valign='top' style='font-weight : 500;'><font size='+1'>भवत्-पाद-अम्भोज-स्मरण-रसिक:</font></td>
<td valign='top'>आपके चरण कमलों का स्मरण करने में रसिक हुआ (मैं)</td>
</tr>
<tr>
<td valign='top' style='font-weight : 500;'><font size='+1'>नाम-निवहान्-अहं गायं गायं</font></td>
<td valign='top'>नाम समूहों का मैं गान  करता हुआ</td>
</tr>
<tr>
<td valign='top' style='font-weight : 500;'><font size='+1'>कुहचन विवत्स्यामि विजने</font></td>
<td valign='top'>किसी निवास करुंगा (किसी) निर्जन स्थान में </td>
</tr>
</tbody></table>
<p style="line-height: 150%;">
खेद है कि व्याधियों से संतप्त यह चित्त, आपके चरण कमलों की सेवा के रस आनन्द में अनासक्त है। यह बडे दु:ख  की बात है। हे विष्णु! अब आप ही दया कीजिए ताकि, आपके चरण कमलो के स्मरण का रसिक हो कर, मैं आपके अगणित नामों का संकीर्तन करता हुआ किसी निर्जन स्थान में निवास कर सकूं।
</p>
<p style='font-weight : 500;'><font size='+1'>
कृपा ते जाता चेत्किमिव न हि लभ्यं तनुभृतां<br/>
मदीयक्लेशौघप्रशमनदशा नाम कियती ।<br/>
न के के लोकेऽस्मिन्ननिशमयि शोकाभिरहिता<br/>
भवद्भक्ता मुक्ता: सुखगतिमसक्ता विदधते ॥३॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>कृपा ते जाता चेत्-</font></td>
<td valign='top'>कृपा आपकी हो गई अगर</td>
</tr>
<tr>
<td valign='top' style='font-weight : 500;'><font size='+1'>किम्-इव न हि लभ्यं</font></td>
<td valign='top'>क्या ही नहीं लभ्य है</td>
</tr>
<tr>
<td valign='top' style='font-weight : 500;'><font size='+1'>तनुभृतां</font></td>
<td valign='top'>देहधारियों के लिये</td>
</tr>
<tr>
<td valign='top' style='font-weight : 500;'><font size='+1'>मदीय क्लेश-औघ-प्रशमन-दशा</font></td>
<td valign='top'>मेरे कष्टों के समूह के उन्मूलन की स्थिति</td>
</tr>
<tr>
<td valign='top' style='font-weight : 500;'><font size='+1'>नाम कियती</font></td>
<td valign='top'>नाम मात्र है</td>
</tr>
<tr>
<td valign='top' style='font-weight : 500;'><font size='+1'>न के के लोके-अस्मिन्-</font></td>
<td valign='top'>नहीं कौन कौन इस लोक में</td>
</tr>
<tr>
<td valign='top' style='font-weight : 500;'><font size='+1'>अनिशम्-अयि शोक-अभिरहिता:</font></td>
<td valign='top'>निरन्तर, हे प्रभो! शोक से रहित</td>
</tr>
<tr>
<td valign='top' style='font-weight : 500;'><font size='+1'>भवत् भक्ता:</font></td>
<td valign='top'>आपके भक्त</td>
</tr>
<tr>
<td valign='top' style='font-weight : 500;'><font size='+1'>मुक्ता:</font></td>
<td valign='top'>मुक्त हैं</td>
</tr>
<tr>
<td valign='top' style='font-weight : 500;'><font size='+1'>सुख-गतिम्-असक्ता</font></td>
<td valign='top'>सुख भोगते हैं और अनासक्त (भाव से)</td>
</tr>
<tr>
<td valign='top' style='font-weight : 500;'><font size='+1'>विदधते</font></td>
<td valign='top'>विचरण करते हैं</td>
</tr>
</tbody></table>
<p style="line-height: 150%;">
अहो! यदि आपकी कृपा हो जाये, तो कौन सी वस्तु देहधारियों के लिये अलभ्य है? फिर मेरे कष्टों के समूह के उन्मूलन की स्थिति तो नाम मात्र है । इस लोक में, आपके कौन से भक्त हैं जो शोक से रहित हो कर मुक्त भाव से सुख नहीं भोगते और असक्त भाव से विचरण नहीं करते?
</p>
<p style='font-weight : 500;'><font size='+1'>
मुनिप्रौढा रूढा जगति खलु गूढात्मगतयो<br/>
भवत्पादाम्भोजस्मरणविरुजो नारदमुखा: ।<br/>
चरन्तीश स्वैरं सततपरिनिर्भातपरचि -<br/>
त्सदानन्दाद्वैतप्रसरपरिमग्ना: किमपरम् ॥४॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>मुनि प्रौढा</font></td>
<td valign='top'>श्रेष्ठ मुनिवर</td>
</tr>
<tr>
<td valign='top' style='font-weight : 500;'><font size='+1'>रूढा: जगति खलु</font></td>
<td valign='top'>प्रसिद्धि पाते हैं जगत में निश्चय ही</td>
</tr>
<tr>
<td valign='top' style='font-weight : 500;'><font size='+1'>गूढात्मगतय:</font></td>
<td valign='top'>जिनकी गति गूढ है</td>
</tr>
<tr>
<td valign='top' style='font-weight : 500;'><font size='+1'>भवत्-पाद-अम्भोज-स्मरणविरुज:</font></td>
<td valign='top'>आपके चरण कमलो का निरन्तर ध्यान करते हुए</td>
</tr>
<tr>
<td valign='top' style='font-weight : 500;'><font size='+1'>नारद-मुखा:</font></td>
<td valign='top'>नारदादि नेता</td>
</tr>
<tr>
<td valign='top' style='font-weight : 500;'><font size='+1'>चरन्ति-ईश स्वैरं</font></td>
<td valign='top'>विचरण करते हैं हे ईश! स्वेच्छा पूर्वक</td>
</tr>
<tr>
<td valign='top' style='font-weight : 500;'><font size='+1'>सतत-परिनिर्भात-</font></td>
<td valign='top'>सदा सर्वदा निम्मजित रह कर</td>
</tr>
<tr>
<td valign='top' style='font-weight : 500;'><font size='+1'>परचित्-आनन्द्-अद्वैत-प्रसर-परिमग्ना:</font></td>
<td valign='top'>परम सच्चिदानन्द अद्वैत रस मे निमग्न</td>
</tr>
<tr>
<td valign='top' style='font-weight : 500;'><font size='+1'>किम् अपरम्</font></td>
<td valign='top'>इससे क्या बढकर है</td>
</tr>
</tbody></table>
<p style="line-height: 150%;">
हे ईश ! नारद आदि मुनिवर नेता आपके चरण कमलो का निरन्तर ध्यान करते हुए जग मे प्रसिद्धि पाते हैं और स्वयं गूढ गति को प्राप्त करते हैं। वे  परम सच्चिदानन्द अद्वैत के रस में सदा निमग्न रहते हैं और स्वेच्छा से विचरण करते हैं । इससे उच्चतर स्थिति और क्या हो सकती है?
</p>
<p style='font-weight : 500;'><font size='+1'>
भवद्भक्ति: स्फीता भवतु मम सैव प्रशमये-<br/>
दशेषक्लेशौघं न खलु हृदि सन्देहकणिका ।<br/>
न चेद्व्यासस्योक्तिस्तव च वचनं नैगमवचो<br/>
भवेन्मिथ्या रथ्यापुरुषवचनप्रायमखिलम् ॥५॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>भवत् भक्ति:</font></td>
<td valign='top'>आपकी भक्ति</td>
</tr>
<tr>
<td valign='top' style='font-weight : 500;'><font size='+1'>स्फीता भवतु</font></td>
<td valign='top'>बढती रहे</td>
</tr>
<tr>
<td valign='top' style='font-weight : 500;'><font size='+1'>मम</font></td>
<td valign='top'>मेरी</td>
</tr>
<tr>
<td valign='top' style='font-weight : 500;'><font size='+1'>सा एव प्रशमयेत्</font></td>
<td valign='top'>वह ही विनाश करेगी</td>
</tr>
<tr>
<td valign='top' style='font-weight : 500;'><font size='+1'>अशेष-क्लेश-औघं</font></td>
<td valign='top'>अनन्त व्याधियों के समूह का</td>
</tr>
<tr>
<td valign='top' style='font-weight : 500;'><font size='+1'>न खलु हृदि</font></td>
<td valign='top'>नहीं है निश्चय ही (मुझे) हृदय में</td>
</tr>
<tr>
<td valign='top' style='font-weight : 500;'><font size='+1'>सन्देह कणिका</font></td>
<td valign='top'>सन्देह अणुमात्र भी</td>
</tr>
<tr>
<td valign='top' style='font-weight : 500;'><font size='+1'>न चेत्</font></td>
<td valign='top'>अन्यथा</td>
</tr>
<tr>
<td valign='top' style='font-weight : 500;'><font size='+1'>व्यासस्य-उक्ति</font></td>
<td valign='top'>व्यास जी का कथन</td>
</tr>
<tr>
<td valign='top' style='font-weight : 500;'><font size='+1'>तव च वचनं</font></td>
<td valign='top'>आपके वचन</td>
</tr>
<tr>
<td valign='top' style='font-weight : 500;'><font size='+1'>नैगम-वच:</font></td>
<td valign='top'>(और) वेदों के वाक्य</td>
</tr>
<tr>
<td valign='top' style='font-weight : 500;'><font size='+1'>भवेत्-मिथ्या</font></td>
<td valign='top'>हो जाएंगे मिथ्या</td>
</tr>
<tr>
<td valign='top' style='font-weight : 500;'><font size='+1'>रथ्या-पुरुष-वचन-प्रायम्</font></td>
<td valign='top'>रास्ते के पुरुषों के प्रलाप के समान</td>
</tr>
<tr>
<td valign='top' style='font-weight : 500;'><font size='+1'>अखिलम्</font></td>
<td valign='top'>सारे</td>
</tr>
</tbody></table>
<p style="line-height: 150%;">
आपकी भक्ति मुझमें बढती रहे। वही मेरे समस्त क्लेशों का विनाश कर सकती है। मेरे हृदय मे अणुमात्र भी सन्देह नहीं है, अन्यथा व्यास जी का कथन, आपके वचन एवं वेद वाक्य, सब के सब मिथ्या सिद्ध हो जाएंगे, रास्ते के पुरुषों के प्रलाप के समान।
</p>
<p style='font-weight : 500;'><font size='+1'>
भवद्भक्तिस्तावत् प्रमुखमधुरा त्वत् गुणरसात्<br/>
किमप्यारूढा चेदखिलपरितापप्रशमनी ।<br/>
पुनश्चान्ते स्वान्ते विमलपरिबोधोदयमिल-<br/>
न्महानन्दाद्वैतं दिशति किमत: प्रार्थ्यमपरम् ॥६॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>भवत्-भक्ति: - तावत्</font></td>
<td valign='top'>आपकी भक्ति निश्चय ही</td>
</tr>
<tr>
<td valign='top' style='font-weight : 500;'><font size='+1'>प्रमुख-मधुरा</font></td>
<td valign='top'>प्रारम्भ से ही मधुरा है</td>
</tr>
<tr>
<td valign='top' style='font-weight : 500;'><font size='+1'>त्वत्-गुण-रसात्</font></td>
<td valign='top'>आपके गुणों के रस से</td>
</tr>
<tr>
<td valign='top' style='font-weight : 500;'><font size='+1'>किम्-अपि-आरूढा चेत्-</font></td>
<td valign='top'>और भी बढ जाए</td>
</tr>
<tr>
<td valign='top' style='font-weight : 500;'><font size='+1'>अखिल-परिताप-प्रशमनी</font></td>
<td valign='top'>(तो) सम्पूर्ण कष्टों का समूल नाश करने वाली है</td>
</tr>
<tr>
<td valign='top' style='font-weight : 500;'><font size='+1'>पुन:-च-अन्ते</font></td>
<td valign='top'>और फिर अन्त में</td>
</tr>
<tr>
<td valign='top' style='font-weight : 500;'><font size='+1'>स्व-अन्ते</font></td>
<td valign='top'>अपने अन्त::करण में</td>
</tr>
<tr>
<td valign='top' style='font-weight : 500;'><font size='+1'>विमल-परिबोध-उदय-मिलत्</font></td>
<td valign='top'>विमल ज्ञान के जागने से</td>
</tr>
<tr>
<td valign='top' style='font-weight : 500;'><font size='+1'>महा-आनन्द-अद्वैतं</font></td>
<td valign='top'>महा आनन्द अद्वैत</td>
</tr>
<tr>
<td valign='top' style='font-weight : 500;'><font size='+1'>दिशति</font></td>
<td valign='top'>प्रदान करती है</td>
</tr>
<tr>
<td valign='top' style='font-weight : 500;'><font size='+1'>किम्-अत: प्रार्थ्यम्-अपरम्</font></td>
<td valign='top'>क्या इसके बाद प्रार्थनीय है</td>
</tr>
</tbody></table>
<p style="line-height: 150%;">
हे ईश! आपकी भक्ति प्रारम्भ से ही मधुर है। आपके असंख्य गुणों के गान से यदि और बढ जाए तो सम्पूर्ण कष्टों का समूल नाश करने वाली है। और जब अन्त:करण में निर्मल ज्ञान के जागता है तब अद्वैत का महान आनन्द आपकी भक्ति ही प्रदान करती है। इससे बढ कर और क्या प्रार्थनीय है?
</p>
<p style='font-weight : 500;'><font size='+1'>
विधूय क्लेशान्मे कुरु चरणयुग्मं धृतरसं<br/>
भवत्क्षेत्रप्राप्तौ करमपि च ते पूजनविधौ ।<br/>
भवन्मूर्त्यालोके नयनमथ ते पादतुलसी-<br/>
परिघ्राणे घ्राणं श्रवणमपि ते चारुचरिते ॥७॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>विधूय क्लेशान्-मे</font></td>
<td valign='top'>समाप्त करके मेरे क्लेषों को</td>
</tr>
<tr>
<td valign='top' style='font-weight : 500;'><font size='+1'>कुरु</font></td>
<td valign='top'>(कुछ ऐसा) कर दें</td>
</tr>
<tr>
<td valign='top' style='font-weight : 500;'><font size='+1'>चरण-युग्मम्</font></td>
<td valign='top'>(कि मेरे) पग युगल</td>
</tr>
<tr>
<td valign='top' style='font-weight : 500;'><font size='+1'>धृत-रसम्</font></td>
<td valign='top'>पाएं रस</td>
</tr>
<tr>
<td valign='top' style='font-weight : 500;'><font size='+1'>भवत्-क्षेत्र-प्राप्तौ</font></td>
<td valign='top'>आपके क्षेत्रों में पहुंचने में</td>
</tr>
<tr>
<td valign='top' style='font-weight : 500;'><font size='+1'>करम्-अपि च</font></td>
<td valign='top'>और (मेरे) हाथ भी</td>
</tr>
<tr>
<td valign='top' style='font-weight : 500;'><font size='+1'>ते पूजन-विधौ</font></td>
<td valign='top'>आपके पूजन के विधान में</td>
</tr>
<tr>
<td valign='top' style='font-weight : 500;'><font size='+1'>भवत्-मूर्ति-आलोके</font></td>
<td valign='top'>आपकी मूर्ति देखने में</td>
</tr>
<tr>
<td valign='top' style='font-weight : 500;'><font size='+1'>नयनम्-</font></td>
<td valign='top'>नेत्र</td>
</tr>
<tr>
<td valign='top' style='font-weight : 500;'><font size='+1'>अथ ते पादतुलसी-परिघ्राणे</font></td>
<td valign='top'>और फिर आपके चरणों में (समर्पित) तुलसी का घ्राण करने में</td>
</tr>
<tr>
<td valign='top' style='font-weight : 500;'><font size='+1'>घ्राणम्</font></td>
<td valign='top'>नाक</td>
</tr>
<tr>
<td valign='top' style='font-weight : 500;'><font size='+1'>श्रवणम्-अपि</font></td>
<td valign='top'>कान भी</td>
</tr>
<tr>
<td valign='top' style='font-weight : 500;'><font size='+1'>ते चारु-चरिते</font></td>
<td valign='top'>आपके सुन्दर चरित के श्रवण में</td>
</tr>
</tbody></table>
<p style="line-height: 150%;">
हे ईश! मेरे समस्त क्लेषों को समाप्त कर के, ऐसी कृपा कीजिये कि मेरे दो पग आपके तीर्थ क्षेत्रों में पहुंचने के रस में आसक्त हों। मेरे हाथ आपकी पूजा करने की विधि में, नेत्र आपकी प्रतिमा के दर्शन में, नासिका आपके चरणों मे अर्पित तुलसिका को सूंघने में, और कान भी आपके सुन्दर चरित को सुनने का रसास्वादन करें।
</p>
<p style='font-weight : 500;'><font size='+1'>
प्रभूताधिव्याधिप्रसभचलिते मामकहृदि<br/>
त्वदीयं तद्रूपं परमसुखचिद्रूपमुदियात् ।<br/>
उदञ्चद्रोमाञ्चो गलितबहुहर्षाश्रुनिवहो<br/>
यथा विस्मर्यासं दुरुपशमपीडापरिभवान् ॥८॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>प्रभूत-आधि-व्याधि-प्रसभ-चलिते</font></td>
<td valign='top'>असीम आधि व्याधि के कारण क्लान्त</td>
</tr>
<tr>
<td valign='top' style='font-weight : 500;'><font size='+1'>मामक-हृदि</font></td>
<td valign='top'>मेरे हृदय में</td>
</tr>
<tr>
<td valign='top' style='font-weight : 500;'><font size='+1'>त्वदीयं तत्-रूपं परम-सुख-चित्-रूपम्-</font></td>
<td valign='top'>आपका वह रूप (जो) परमानन्द एवं ज्ञान स्वरूप है</td>
</tr>
<tr>
<td valign='top' style='font-weight : 500;'><font size='+1'>उदियात्</font></td>
<td valign='top'>जागृत हो</td>
</tr>
<tr>
<td valign='top' style='font-weight : 500;'><font size='+1'>उदञ्च्त-रोमाञ्च:</font></td>
<td valign='top'>(जिससे) उदित हो रोमाञ्च</td>
</tr>
<tr>
<td valign='top' style='font-weight : 500;'><font size='+1'>गलित-बहु-हर्ष-अश्रु-निवह:</font></td>
<td valign='top'>बह जायें अतिहर्ष पूर्ण अश्रुओं का झरना</td>
</tr>
<tr>
<td valign='top' style='font-weight : 500;'><font size='+1'>यथा विस्मर्यासं</font></td>
<td valign='top'>जिससे भूल जाऊं अनायास ही</td>
</tr>
<tr>
<td valign='top' style='font-weight : 500;'><font size='+1'>दुरुपशम-पीडा-परिभवान्</font></td>
<td valign='top'>दुर्दमनीय पीडा के आतंक को</td>
</tr>
</tbody></table>
<p style="line-height: 150%;">
हे ईश! मेरा चित्त असंख्य आधि और व्याधियों से अत्यन्त विचलित है। मेरे ऐसे क्लान्त हृदय में आपका परमानन्द मय ज्ञानस्वरूप रूप उदित हो जाये, जिससे शरीर पुलकित और रोमाञ्चित हो, और अत्यधिक हर्षातिरेक से अश्रुओं का झरना बह निकले, और मैं अनायास ही दुर्दमनीय पीडाओं के आतंक को भूल जाऊं।
</p>
<p style='font-weight : 500;'><font size='+1'>
मरुद्गेहाधीश त्वयि खलु पराञ्चोऽपि सुखिनो<br/>
भवत्स्नेही सोऽहं सुबहु परितप्ये च किमिदम् ।<br/>
अकीर्तिस्ते मा भूद्वरद गदभारं प्रशमयन्<br/>
भवत् भक्तोत्तंसं झटिति कुरु मां कंसदमन ॥९॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>मरुत्-गेह-अधीश</font></td>
<td valign='top'>हे मरुद्गेहाधिपति</td>
</tr>
<tr>
<td valign='top' style='font-weight : 500;'><font size='+1'>त्वयि खलु पराञ्च:-अपि सुखिनः</font></td>
<td valign='top'>आपमें, निश्चय ही, नास्तिक भी सुखी हैं</td>
</tr>
<tr>
<td valign='top' style='font-weight : 500;'><font size='+1'>भवत्-स्नेही स:-अहं</font></td>
<td valign='top'>आपमें स्नेह रखने वाला वह मैं</td>
</tr>
<tr>
<td valign='top' style='font-weight : 500;'><font size='+1'>सुबहु परितप्ये च</font></td>
<td valign='top'>बहुत परितप्त हूं</td>
</tr>
<tr>
<td valign='top' style='font-weight : 500;'><font size='+1'>किम-इदम्</font></td>
<td valign='top'>यह क्या</td>
</tr>
<tr>
<td valign='top' style='font-weight : 500;'><font size='+1'>अकीर्ति:-ते मा भूत्</font></td>
<td valign='top'>आपकी अकीर्ति न हो</td>
</tr>
<tr>
<td valign='top' style='font-weight : 500;'><font size='+1'>वरद</font></td>
<td valign='top'>हे वरद्!</td>
</tr>
<tr>
<td valign='top' style='font-weight : 500;'><font size='+1'>गदभारं प्रशमयन्</font></td>
<td valign='top'>कष्टों के भार का प्रशमन कर के</td>
</tr>
<tr>
<td valign='top' style='font-weight : 500;'><font size='+1'>भवत्-भक्त-उत्तंसं</font></td>
<td valign='top'>आपके भक्तों में श्रेष्ठ</td>
</tr>
<tr>
<td valign='top' style='font-weight : 500;'><font size='+1'>झटिति कुरु मां</font></td>
<td valign='top'>शीघ्र ही कीजिए मुझको</td>
</tr>
<tr>
<td valign='top' style='font-weight : 500;'><font size='+1'>कंसदमन</font></td>
<td valign='top'>हे कंस विनाशक!</td>
</tr>
</tbody></table>
<p style="line-height: 150%;">
हे मरुद्गेहाधिपति! आपमे अनासक्त नास्तिक लोग भी सुखी हैं, किन्तु आपमें स्नेह रखने वाला मैं बहुत ही परितप्त हूं। यह क्या? हे वरद! आपकी अकीर्ति न हो। हे! कंसदमन! मेरे कष्टों के भार का प्रशमन करके मुझे शीघ्र ही अपने भक्तों में श्रेष्ठतम स्थान प्रदान कीजिए।
</p>
<p style='font-weight : 500;'><font size='+1'>
किमुक्तैर्भूयोभिस्तव हि करुणा यावदुदिया-<br/>
दहं तावद्देव प्रहितविविधार्तप्रलपितः ।<br/>
पुरः क्लृप्ते पादे वरद तव नेष्यामि दिवसा-<br/>
न्यथाशक्ति व्यक्तं नतिनुतिनिषेवा विरचयन् ॥१०॥<br/>
</font></p>
<p></p>
<table border="1" cellpadding="8" cellspacing="0"><tbody>
<tr>
<td valign='top' style='font-weight : 500;'><font size='+1'>किम्-उक्तै: - भूयोभिः-</font></td>
<td valign='top'>क्या लाभ बोलने से बार बार</td>
</tr>
<tr>
<td valign='top' style='font-weight : 500;'><font size='+1'>तव हि करुणा</font></td>
<td valign='top'>आपकी ही करुणा</td>
</tr>
<tr>
<td valign='top' style='font-weight : 500;'><font size='+1'>यावत्-उदियात्-</font></td>
<td valign='top'>जब तक उदित होती है</td>
</tr>
<tr>
<td valign='top' style='font-weight : 500;'><font size='+1'>अहं तावत्-</font></td>
<td valign='top'>मैं तब तक</td>
</tr>
<tr>
<td valign='top' style='font-weight : 500;'><font size='+1'>देव</font></td>
<td valign='top'>हे देव!</td>
</tr>
<tr>
<td valign='top' style='font-weight : 500;'><font size='+1'>प्रहित-विविध-आर्त-प्रलपितः</font></td>
<td valign='top'>त्याग करके नाना प्रकार के दुखमय प्रलापों का</td>
</tr>
<tr>
<td valign='top' style='font-weight : 500;'><font size='+1'>पुरः क्लृप्ते पादे</font></td>
<td valign='top'>पहले संकल्प किये हुए (आपके) चरणों में</td>
</tr>
<tr>
<td valign='top' style='font-weight : 500;'><font size='+1'>वरद तव</font></td>
<td valign='top'>वरद! आपके</td>
</tr>
<tr>
<td valign='top' style='font-weight : 500;'><font size='+1'>नेष्यामि दिवसान्-</font></td>
<td valign='top'>बिताऊंगा दिनों को</td>
</tr>
<tr>
<td valign='top' style='font-weight : 500;'><font size='+1'>यथाशक्ति</font></td>
<td valign='top'>यथा सम्भव</td>
</tr>
<tr>
<td valign='top' style='font-weight : 500;'><font size='+1'>व्यक्तं</font></td>
<td valign='top'>निश्चय ही</td>
</tr>
<tr>
<td valign='top' style='font-weight : 500;'><font size='+1'>नति-नुति-निषेवा</font></td>
<td valign='top'>नमस्कार स्तुति एवं सेवा</td>
</tr>
<tr>
<td valign='top' style='font-weight : 500;'><font size='+1'>विरचयन्</font></td>
<td valign='top'>करते हुए</td>
</tr>
</tbody></table>
<p style="line-height: 150%;">
हे ईश! बार बार बोलने से क्या लाभ? जब तक आपकी करुणा का उदय नहीं होता, तब तक, मैं, हे देव! नाना प्रकार के आर्त प्रलापों का परित्याग करके, पहले संकल्प किये हुए के अनुसार आपके चरणो में नमस्कार स्तुति एवं सेवा करता हुआ दिनों को व्यतीत करुंगा।
</p>
